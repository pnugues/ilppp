Bannlyst
av Selma Lagerlöf

GRIMÖN.
På Grimön i den västra skärgarden bodde för några år sedan en man och en hustru, 
som var varandra mycket olika. 
Mannen, som var omkring femton år äldre än hustrun, hade aldrig varit annat än 
ful, trög och senfärdig och hade inte blivit bättre på gamla dar, hustrun åter 
hade alltid varit nätt och lätt, och hennes lilla vackra ansikte hade bibehållit 
sig så väl, att hon såg närapå lika bra ut vid femtio som vid tjugu. 
Dessa två makar satt en vacker söndagskväll på en stor stenhäll, som stack upp 
ur marken alldeles utanför deras hus, och samspråkade i god ro. Mannen, som 
tyckte om att höra sin egen röst och lade sina ord väl, utbredde sig för hustrun 
över en artikel, som han just nyss hade läst i en tidning. Hustrun hörde på 
honom med inte alltför spänd uppmärksamhet. 
"Ack, den Joel, den Joel", tänkte hon, "att han kan få ut så mycken lärdom ur 
ett sådant där tidningsblad! Han har verkligen ett märkvärdigt gott huvud. Det 
är bara synd, att han inte är i stånd att göra något bruk av det för sin och min 
räkning, utan bara för andras." 
Medan hon tänkte så, gled hennes blickar bort till boningshuset, som var rätt 
stort, men så förfallet, att de inte kunde bebo det, utan fick hålla till i en 
liten flygel, som de forna ägarna, vilka alla som en hade varit sjökaptener, 
hade begagnat till kök och visthus. "Om Joel ändå hade haft lust för sjön, så 
att han hade blivit sjökapten såsom hans far och farfar! fortsatte hustrun sina 
funderingar. "Då hade han säkert haft en samlad sparpenning på gamla dar, och vi 
hade kunnat se framåt mot en lugn ålderdom. Men han har alltid envisats med att 
gå och arbeta på lanlbruket. Och nu har vi det också som vi har det." 
Hon flyttade sig inte från sin plats, så länge som mannen fortsatte att tala, 
men hennes lilla huvud, som rörde sig lika ledigt, som skulle det ha suttit på 
halsen på en fågel, vred sig så, att hon kunde överblicka några åkerlappar och 
potatisland, som låg likt små runda växtöar mellan de väldiga klipphällar, som 
utgjorde den egentliga marken på Grimön. 
Alla dessa småland var uppbrukade av mannen, ja, man kunde nästan säga, att de 
var ditskaffade av honom Han hade fraktat hem till Grimön otaliga båtlaster jord 
och gödsel, i fast förvissning att de en gång skulle ge honom fullgod lön för 
mödan. 
"Allt det besvär han har gjort sig med de här jordplättarna!" tänkte hustrun. 
"Och så behövs det bara, att en riktigt hård nordanstorm bryter ut vid 
pingsttiden för att göra slut på allt, som är sått och satt. Nej, när en bor som 
vi, så är det ju klart, att det är meningen, att en ska ta födan ur havet." 
Åter vände hon på det lilla huvudet. Genom tomrummet mellan boningshuset och 
flygeln kunde hon se ut över en vid, blänkande vattenyta. 
- Ja, se havet, suckade hon. Det är något, det. Där kan en fara och handla och 
tjäna pengar. Om jag hade varit karl, så vet jag då, att jag först och främst 
skulle ha gett mig ut till sjöss. Aldrig i världen skulle jag ha slagit mig på 
jordbruk. Hur ska det nu gå för oss, när vi blir gamla och inte mer orkar sköta 
om det själva? Ingen av våra barn vill stanna hemma och hjälpa oss med sådant 
släpgöra, och det kan en inte heller begära. 
De sista orden måtte hon ha uttalat högt, för mannen, som hade hållit på att 
berätta för henne om alla de faror och fasor, som en nyligen hemkommen engelsk 
nordpolsexpedition hade fått utstå, avbröt sig mitt i en mening. 
-Du hör visst inte på vad jag säger, sade han. Men det var nog inte första 
gången, som han fann sig tala för döva öron, för han lät varken förvånad eller 
förargad. 
-Visst hör jag på, försäkrade hustrun. Jag sitter just och tänker på att du 
talar så bra, att du kunde ge dig ut som predikant. 
-Jag vet just inte vad jag ska säga om det berömmet, sade mannen och log 
godmodigt åt henne. När jag inte kan få den åhöraren jag nu har till att följa 
med, så lär det inte Iyckas bättre med en hel församling. 
-Men jag har ju följt med! utbrast hustrun, som nu blev riktigt het om öronen. 
Jag vet ju, att de hade blivit av med fartyget redan första vintern, att de fick 
lov att bygga sig snöhus, och att de måste ligga kvar där oppe in på andra året, 
så att det blev slut på maten för dem, och till sist låg de och tuggade på 
skinnremmar. 
Hon lät harmsen, och det lilla draget vid munnen, som visade, att det inte ville 
mycket till för att hon skulle komma i dåligt Iynne, framträdde allt tydligare. 
-Jag undrar allt hur det skulle kännas, du Thala, om en hade någon av sina egna 
med bland dem, som låg och svalt i de där snöhusen, framkastade mannen. 
Hustrun gav honom en snabb blick. Hade Joel inte sagt de där orden med en 
särskild betoning? Men mannen satt och såg rätt framför sig, och hans gamla 
vattniga ögon var alldeles uttryckslösa. 
-Ja, om en bara ska sitta och tänka på dem, som har det svårt, då skulle en inte 
få många glädjestunder i livet, förklarade hon. Och de här blev ju hjälpta till 
slut. 
-Ja, medgav mannen, det kom ett fartyg, som sökte reda på dem, och nu är de 
hemma i England tillbaka. 
-Och nu blir det bara heder och ära och Iycka för dem i alla deras livsdagar, 
avslutade hustrun. 
Hon kunde inte tycka, att allt detta var något att sörja över, men mannen 
fortsatte utan att slå an en lättare ton. -Jag drömde i natt om våran son Sven, 
sade han. Jag tyckte, att han kom fram till sängen och sa, att jag hade begått 
en stor orätt mot honom. Jag brukar inte vara sanndrömd annars, och jag vet inte 
om jag är det nu heller. Men nog är det besynnerligt, att jag skulle få läsa 
hans namn i dag här i tidningen. 
Detta sades, såsom skulle det vara alldeles betydelselöst, just som något, som 
skulle angå endast honom själv, men från detta ögonblick behövde han inte sakna 
uppmärksamhet. Hustrun kom fram till honom och överöste honom med frågor. -Var 
stod namnet? Vad var det, som han hade drömt? Var det möjligt, att det var fråga 
om deras Sven? Hon blev gäll i rösten, nästippen rodnade, och ögonen tårades. 
Hon skulle inte ha råkat i sådan upphetsning, om det hade gällt något av de 
andra barnen, men med denne Sven ägde det förhållandet rum, att Joel och hs#,- 
då han var nio år gammal, hade lämnat honom ifrån sig till ett engelskt 
herrskap, som seglade omkring i skärgården på sin lustjakt. De främmande hade 
alldeles förälskat sig i gossen. Om de bara finge ta honom med sig, lovade de 
att uppfostra honom till en herreman och göra honom till sin arvinge. 
Det var stora utsikter, som öppnade sig för en liten Grimöpojke. De fattiga 
föräldrarna hade ansett, att de för gossens egen skull borde låta honom fara. 
Stannade han hos dem, så måste han ju förbli i deras stånd. Och han hade haft 
ett så gott huvud. De hade ofta talat om att det kunde bli något märkvärdigt av 
honom, om han bara finge uppfostran. 
Nu hade sjutton år gått, sedan de hade lämnat honom ifrån sig, och under hela 
denna tid hade de inte hört något ifrån honom. Inte ett brev, inte en hälsning. 
De visste inte mer om honom, än om han hade legat på havsbottnen. 
-Se här! sade mannen och räckte hustrun tidningen. Läs här bland namnen på de 
räddade! Ser du det: Sven E. Springfield ? 
-Ja# jag ser. Sven E. Springfield, ja, där står det. 
-Det kan inte betyda annat än Sven Elversson Springfield, sade mannen. Det är 
hans namn, mitt namn och fosterfaderns namn. Det måste vara rätt. 
Hustrun tryckte tidningen intill sig. I detta ögonblick tyckte hon, att denne 
son, som hon av egen fri vilja hade avstått ifrån, var henne kärast av alla 
hennes barn. 
-Varför sa du inte genast, att Sven var med? förebrådde hon mannen. Jag hörde ju 
inte på. Nu får du berätta alltsammans omigen. 
Mannen tycktes en smula förbryllad. Han hade ämnat berätta hustrun hela 
historien, innan han lät henne veta, att det var fråga om sonen. Då skulle det 
ha gått lättare. Han skulle ha fått se vad min hon gjorde och kunnat handla 
därefter. 
Emellertid talade han om för henne allt, vad hon ville #eta. Han gjorde reda för 
vad som menades med åttionde graden. Hon blev ärelysten för sonens räkning och 
undrade om inte han och hans kamrater hade hunnit längre upp mot norr än alla 
andra. Och vad hade de levat av, sedan deras fartyg hade gått förlorat med alla 
deras förråd? Berättelsen om hur undsättningsexpeditionen hade funnit dem denna 
sommar, halvdöda av svält, på stranden av Melvilleön måste hon höra gång på 
gång. 
-Att han skulle bli tvungen att gå igenom så mycke svårt! utbrast hon. Nej, en 
ska aldrig lämna barna ifrån sig. 
-Men nu är väl ända hans Iycka gjord, sade hon uppklarnande. Det blir stjärnor 
och medaljer i all oändlighet. 
Snart började hon undra hur sonen hade blivit mottagen i England. 
-Det var millioner människor i rörelse för att möta de här nordpolsfararna, sade 
Joel. 
Han kände sig till den yttersta grad pinad och orolig. Hela framtiden berodde på 
om han skulle bli i stånd att ställa sina ord på det rätta sättet. 
-Den, som hade varit med bara! sade hustrun. Om jag hade stått i ett gathörn och 
hade fått se honom gå förbi! 
-Du hade väl inte behövt stå i ett gathörn, sade mannen. Det står i tidningen, 
att en särskild ångbåt var ställd till föräldrars och anförvanters förfogande. 
Hustruns ansikte förlorade helt hastigt sitt glada uttryck. 
-Ack, du Joel! utbrast hon. Det hade inte tjänat något till, att vi hade varit 
med där borta. Varken du eller jag hade fått komma ombord på den där ångbåten. 
Det hade hon inte unnat oss. 
Med "hon" menade mor Elversson den engelska frun, som hade fört bort hennes son. 
Hon hade aldrig förlåtit henne, att hon inte hade låtit gossen skriva till sina 
föräldrar. I sina tankar hade hon gjort henne till ett riktigt vidunder. 
-Å, nog tror jag, att vi hade fått vara med och hälsa på honom, sade mannen. 
Egentligen var han glad, att hustrun uppehöll sig vid sådana oviktiga ting. Han 
behövde tid på sig att ordna tankarna för att kunna berätta det svåra, som han 
hade att tala om, på ett passande sätt. 
-Hela vår framtid beror på det här samtalet, sade han till sig själv gång efter 
annan för att skynda på sina senfärdiga tankar. 
-Det kan du just tro! sade hustrun trotsigt och knyckte på nacken. När hon inte 
har unnat oss att få en rad från honom på alla dessa år! Och han har väl inte 
heller något hjärta för oss. Han var nie år, när han for, och han hade allt så 
mycken reda på sig, att han kunde ha skrivit henne ovetande. Men hon har väl 
satt i honom, att vi var för simpelt folk för att en sådan herre som han skulle 
fråga efter oss. 
All hennes glädje hade jagats på flykten. Dessa tankar, som så ofta hade plågat 
henne under de gångna åren, kom tillbaka med ny styrka. 
-Ja, jag får ju medge, sade mannen, jag får ju medge, att det är besynnerligt, 
att Sven inte skrev någon enda gång. Och det kan nog hända, att det var fel hos 
fosterföräldrarna. Jag fick höra något vid kyrkan i dag. 
Hustrun satt tyst. Hon var så harmsen, att hon inte mer gitte tala. 
"Ack, vad detta går illa!" tänkte mannen. "Om hon kommer i det humöret, blir 
allt fördärvat." 
-Kyrkoherden har fått underrättelser från England, sade han. Nu talade han 
återigen om en sak, som han inte hade tänkt nämna, förrän han hade fått hustrun 
väl förberedd och i rätt stämning, men han såg sig ingen annan utväg. -Han tog 
mig med sig hem till prästgården. Det var han, som gav mig den här tidningen. 
- l#vrkio#n' 
-Ja, han ville tala med mig om Sven. 
-Asch, ja! Det är detsamma alltihop. Inte bryr jag mig om honom, sådan som han 
nu är. 
Mannen svarade inte ett ord på detta, och en lång tystnad uppstod. Äntligen 
brast det löst liksom med en explosion. 
-Du är då den förfärligaste människa, som finns, till att göra en stackare 
nyfiken. Vad var det prästen hade fått höra? 
-Det var något om Sven. Kyrkoherden kommer hit ut själv i afton och talar om det 
för dig. 
Nu sprang hustrun upp. 
-Kommer prästen själv hit ut? sade hon. Men i all världen! Och det säger du mig 
först nu! 
Hon tog ett steg mot bostaden för att gå in och se efter om det var städat och 
snyggt inne i rummen. Men hon stannade plötsligt. 
-Varför kommer prästen hit? sade hon. Det är väl något galet på färde. 
Hon såg skarpt på mannen, som ville hon med blicken tränga in i hans huvud och 
läsa de tankar, som rörde sig där. 
-Kanske att Sven har mjuknat, medan han har legat där oppe i isen och tuggat på 
skinnremmar. Kanske att han vill komma hit och hälsa på oss? Men det säger jag 
dig, att nu är det jag, som säger nej. Har vi inte dugt förut, så duger vi inte 
nu heller. 
-Jag tänker, att det är bäst, att du aktar dig för överord, varnade mannen. Inom 
sig började han bli ond på henne, därför att hon var så ostyrbar och inte tog 
något på samma sätt, som han skulle ha gjort. 
Hustrun glömde alldeles bort sin avsikt att städa i rummen. Mannens sista ord 
kunde inte betyda något annat, än att hon hade gissat rätt. 
-Vet du vad prästen har fått för nyheter? 
-Jag vet en del. 
-Var det han, som bad dig tala om för mig vad som stod i tidningen? 
-A nej, jag tror prästens mening var att tala om alltsammans själv för dig. Men 
jag tänkte, att det var bättre, att du var lite förberedd. 
- J a, svarade hustrun, det var t#ra, att jag fick tid på mig! Annars kunde jag 
i första hastigheten ha ropat välkommen och god dag. Och det skulle ha förargat 
mig efteråt. 
Mannen kände, att vreden växte inom honom. -"Det är hennes mening att förstöra 
hela vår framtid", tänkte han. "Hon blir aldrig klok, bara värre och värre för 
vart år, som går." 
-Jag tror, att prästen blir glad, när han får höra, att du inte bryr dig om 
Sven. Då blir det ingen konst för honom att tala om vad han måste tala om. 
-Ingen konst? sade hustrun och blev liksom än hårdare. Vad menar du med det? 
-Jo, det tycks ju, som om Sven skulle ha råkat i olycka. Det där intåget i 
London skulle äga rum förra söndagen, och det blev också firat med all 
högtidlighet. På måndagen var det också fester och tillställningar, men sen på 
en gång blev det stopp. Det hade kommit ut onda rykten om nordpolsfararna. 
Hustruns ansikte stelnade till. 
-Ska jag nu få höra, att han har gjort något orätt? mumlade hon mellan hårt 
sammanbitna tänder. 
-Alla blommor och flaggor blev nerplockade, allting blev inställt. På måndagen 
kunde de knappt komma fram på gatorna för alla, som ville se dem, på tisdagen 
ville man visst både sparka och slå dem. 
Mor Elversson Iyfte huvudet allt högre. 
-Vad du säger! utbrast hon. Det hade kanske varit bättre för honom, om han hade 
hållit sig till sina riktiga föräldrar. 
-Du ska veta, sade mannen med kraftigare röst än förut, att det inte är första 
gången, som sådant händer där oppe i norr. De hade hungersjukan, och de var 
galna och visste inte vad de gjorde. Och så var det en, som i förtvivlan skar 
halsen av sig. Och sen så... 
-Ja, de åt väl opp honom, sade hustrun. 
Hon stod alldeles kall och lugn. En oändlig bitterhet och avsmak fyllde henne. 
-De var inte mer tillräkneliga än sådana, som sitter på hospital, sade mannen. 
Det står för resten här i tidningen, att de inte hade tagit mer än ena armen. 
Mer hade de inte stått ut med. 
-Och Sven var med om det? 
-När det sker sådana saker, så ser de nog till, att alla är med. Han blev 
tvingad ta en bit i munnen, han som de andra. Men mer blev det heller inte. 
- Och nu, sade hustrun med en obeskrivligt föraktfull klang i rösten, nu vet jag 
vad prästen vill tala om för mig. Nu är Sven inte god nog för henne, och nu har 
han bett prästen övertala oss, att han ska få komma tillbaka hit. Är det inte 
så? 
-Det vore väl det bästa, som hade kunnat hända, sade mannen. 
-Men jag säger nej, jag, utropade hustrun. Jag säger nej. Han ska inte komma 
tillbaka till oss, därför att han inte har någon annan att vara hos. Han glömde 
sina föräldrar, när han hade det bra. Han ska inte inbilla sig, att vi tar emot 
honom nu. Fattiga är vi och gamla och hjälplösa. Men vi tar inte emot en son, 
som har burit sig åt så, att ingen annan vill se åt honom. 
Mannen såg på henne med en blick, som var full av harm och otålighet. Han var 
gammal och kraftlös, och att få hem en arbetsduglig son skulle för honom ha 
varit höjden av Iycka. Den avsmak, som hustrun kände, syntes honom barnslig och 
obefogad. Hon föreföll honom envis och elak. 'Vänta du!" tänkte han. "Du ska få 
höra nyheter, så att du blir nöjd." 
-Det är, som jag säger, sade han med sträng röst. Prästen får inte svårt att 
tala om för dig det, som stod i hans brev. 
-Är det inte så, som jag tror då? frågade hustrun, och tonen miste något av sin 
säkerhet inför mannens tydliga vrede och ogillande. 
Mannen såg åter på henne med verklig ovilja. 
-Vill du, att jag ska tala om prästens ärende eller vill du vänta, tills han 
kommer? 
Han dröjde inte för att vänta på svar, så otålig att få straffa henne för hennes 
kärlekslöshet. 
-Fosterföräldrarna bor ju i London, sade han, och Sven hade vänt om hem till 
dem. Men när det där onda ryktet om nordpolsfararna kom ut, skickade fadern 
tidningen, där det stod omtalat, in på hans rum, och revolvern fick göra följe, 
och laddad var den. 
-Och modern då? Visste hon om sändningen? utropade hustrun. 
-Hon visste om den. 
-Och sen då? 
- Sen blev det förstås så, som de ville. 
-Så att nu är han död? 
-Ja, sade mannen, nu vet du vad prästen har att säga dig. 
-Hon, sade den stackars modern, hon, som inte hade fött honom, men som har fått 
ha honom hos sig under sjutton år, hon lät honom gå och döda sig, fastän han 
ingenting hade gjort! 
Därpå vände hon sig häftigt till mannen. 
-Du ljuger! Det är inte sant. 
-Det skulle jag också ha sagt för en timme sen. Jag skulle inte ha trott, att en 
kvinna kunde vara så hård, men sen jag har hört dig, så tvivlar jag inte. 
-Men han hade ju inte bara fosterföräldrarna att hålla sig till. Han hade ju 
oss. 
- Han trodde väl, att vi skulle ta det på samma sätt som de, och det hade han ju 
inte så orätt i. 
Hon gick bort och satte sig på den stora stenhällen. Tårarna strömmade. 
- Sven är död! sade hon. Sven är död! Han kom till en mor med ett stenhjärta, 
därför måste han dö. 
Hon bara grät och jämrade sig. 
-O Gud, varför skulle vi lämna honom ifrån oss? Tänk, att hon skulle skicka 
honom till döden för ingenting! Det var ju de andra, som tvingade honom. 
-Du får lov att lugna dig lite, sade mannen. Prästen är här. Han lägger just i 
land. 
-Säg honom, att jag vet alltihop! Han kan ro tillbaka med detsamma. 
- Men det går väl inte heller an, när han har gjort sig besvär. 
Joel lämnade henne. Han var endast borta några ögonblick, därpå kom han tillbaka 
i sällskap med prästen och en ung man. 
Kyrkoherden gick fram till den gråtande hustrun. 
-Joel säger, att han har berättat er alltsammans, mor Elversson, sade han. Ni 
vet redan, att er son Sven har kommit att begå en mycket tadelvärd handling och 
att han har blivit bortsänd från sina fosterföräldrar. 
Hustrun hade rest sig för att niga för prästen. Hon höll ännu förklädessnibben 
för ögonen, men så förgråten hon var, uppfångade hon ändå en glimt av den 
främmande, som följde med honom. 
-Det är Sven, sade en röst inom henne. Det är Sven. 
Tusen tankar strömmade genom henne. Hon förstod, att Joel hade Ijugit för henne 
i sin vrede över att hon hade talat så hårt och hjärtlöst. Hon tänkte också på 
att hon aldrig skulle kunna glömma den avsmak, som hon hade känt, när hon fick 
höra, att sonen hade smakat människokött. Hon tänkte på att Joel och hon skulle 
få behålla den här sonen hemma hos sig. Ingen annan skulle vilja ha honom i sin 
tjänst. Men mitt i dessa kalla tankar såg hon hur avtärt och blekt sonens 
ansikte var, hur hans ögon tiggde henne om medlidande, och en våg av 
barmhärtighet och kärlek for genom hennes hjärta. 
"Ack, den Joel, den Joel ! " tänkte hon. "Han är märkvärdig. Han har låtit mig 
veta hur det verkligen ser ut inom mig. Nu förstår jag, att fastän den här 
gossen har varit borta från mig i sjutton år, fastän han har försummat oss, 
fastän han har kommit åter med ringa heder, så kan jag inte annat än älska 
honom." 
Och utan att svara kyrkoherden gick hon, medan männens blickar med ängslan 
följde henne, fram till sonen och bjöd honom vara välkommen. 
-Jag tror, att det svåra har gått fram över dig, därför att Joel och jag skulle 
få dig tillbaka, sade hon med sin mildaste röst. 




I KYRKAN.
Sven Elversson, mannen, som hade blivit hälsad som son hos de två gamla ute på 
Grimön, satt i Applums kyrka och tackade Gud, därför att han hade funnit en 
fristad, där han inte betraktades med avsmak och vämjelse. 
På den ensliga, fattiga, bergiga lilla ön med dess två invånare behövde han inte 
frukta att mötas av det där nerdragandet av mungiporna, som antydde äckel. 
Fadern var gammal, han kände ingen avsmak, därför att han hade förlorat alla 
starka känslor av lust och olust. Modern hade all sin känslighet kvar, men hon 
älskade honom. 
Kyrkan, där Sven Elversson satt, var en gammal träkyrka, där taket pryddes av en 
stor domedagsmålning. Var gång han såg upp, föll hans blickar ovillkorligen på 
en stor, svart, grinande djävul, som makade bränder under en brass, över vilken 
hängde en kittel, där en hop syndare kokades i gult, skummande spad. Sven 
Elversson kände igen denna djävul, sedan han sist var i kyrkan, för sjutton år 
sedan. Det, som gjorde honom oförgätlig, var en lång, i spetsen trekluven svans, 
som han helt behändigt använde till att röra om med i sin kopparkittel. 
Som barn hade Sven ofta fantiserat över denna mästerkock, som med så stor 
skicklighet skötte samtidigt sin brasa och sin gryta. Nu tänkte han endast: "Om 
alla de, som varje söndag sitter och betraktar den här lustiga, kokande 
avgrundsanden, med ens finge veta, att ibland dem funnes en människa, som 
verkligen har haft en munsbit människokött mellan sina läppar, skulle de 
knappast stå ut med att låta mig sitta kvar i kyrkan. 
"Det finns en sak", tänkte han, "jag vet knappast om det finns mer än denna 
enda, som civiliserade människor inte kan begå. De mördar, de begår 
äktenskapsbrott, de stjäl, de övar grymheter, de håller sig inte för goda för 
fylleri, våldtäkt, förräderi, spioneri. Allt det där göres dagligdags. Det 
bjuder kanske emot för somliga, men det göres. En av mänsklighetens gamla synder 
begås dock inte mer i civiliserade länder. Den kan inte göras, därför att den 
väcker vämjelse. Men den synden har jag i alla fall begått. Jag är mera avskydd 
än djävulen." 
Den enda person i kyrkan utom föräldrarna, som ännu kände anledningen till Sven 
Elverssons hemkomst, var prästen. Men kyrkoherden hade tagit väl emot honom 
förra söndagen, visat sig förstående, talat vid hans far, följt honom ut till 
Grimön, glatt sig åt att modern hade givit honom ett kärleksfullt mottagande, 
gillat, att han ville stanna hemma hos föräldrarna. Han hade i allo visat sig 
som en fördragsam och ädelmodig man. 
Nu, denna söndag, då prästen kom in i kyrkan och såg Sven Elversson, mannen från 
hungerlägret på Melvilleön, sitta bland det andra folket i kyrkan, erfor han en 
kväljande känsla i halsen. 
Han hade hjälpt och bistått honom, han hade varit Iycklig att få vara med om att 
återförena son och föräldrar, att skaffa en fristad åt en stackare, som hade 
fått lida för något, som han hade tvungits att begå, en olycklig, som kanske i 
annat fall skulle ha begått självmord. Men han hade inte tänkt sig att han 
skulle få se honom i kyrkan. 
"I mitt hem", tänkte han, "jag skulle inte ha tvekat att ta emot den mannen i 
mitt hem, men detta kan jag inte stå ut med. Han har ändå smakat människokött. 
Han har begått något hedniskt, något avskyvärt. Han hade bort förstå, att detta 
är mer, än jag kan fördraga." 
Ogonblicket därefter bestraffade han sig själv, anklagade sig för kärlekslöshet, 
tänkte på hur Jesus kallade alla syndare till sig, försökte värma upp sin 
medkänsla, påminde 5ig den stackars syndarens milda och sympatiska ansikte, 
avhöll sig verkligen från att sända kyrkvaktaren fram till honom för att be 
honom lämna kyrkan, som han först hade haft lust till, gjorde altartjänst och 
predikade som vanligt, men kunde inte bli fri från känslan av äckel. 
Orden, som han uttalade, växte i munnen på honom. Han måste stanna ett par 
gånger mitt i predikan för att tugga och svälja, innan han kunde fortsätta. Han 
kände själv smak av människokött på sin tunga. Han såg scenen, då den utsvultna 
skaran hade kastat sig över självmördarens kropp. 
Allt detta skulle han inte alls ha erfarit, om inte mannen hade kommit i kyrkan, 
men nu var det över honom, och han kände sig hjälplöst i dess makt. 
Han knöt nävarna mot sig själv, vände sig så i predikstolen, att han inte kunde 
se Sven Elversson, fortsatte att läsa upp sin predikan, tvingade tankarna att 
följa med orden och tyckte sig med ens vara borta från sin misstämning. 
Men nu hände sig, att i denna hans predikan förekom en utredning om nödlögnen. 
Detta förde hans tankar tillbaka till Grimön och till nödlögnen, som Joel 
Elversson hade använt för att visa sin hustru hennes verkliga sinnelag. Han 
brukade ofta berätta små historier ur det verkliga livet från predikstolen för 
att illustrera sina ord. Dessa historier var aldrig nerskrivna på förhand som 
den övriga predikan, utan han berättade dem, allteftersom lusten kom på honom. 
Nu föll det honom in, att händelsen förra söndagen på Grimön kunte brukas som 
ett belysande exempel. 
Han hade inte tänkt på detta förut, men nu i talarivern kastade han sig in på 
ämnet. 
När han hade hållit på en stund, kom en varnande tanke. "Jag hade kanske inte 
rätt att tala om detta inför hela församlingen"7 tänkte han. Men ingen hade i 
själva verket bett honom tiga. Han blev i alla fall illa till mods, försökte att 
lägga om historien, men kunde inte, utan alltsammans kom fram. Han försökte 
fästa all vikten vid nödlögnen, men kunde inte, utan drog just fram det, som han 
inte borde förråda, gav församlingen till livs hela äventyret. 
Mittunder det att han skämdes över sig själv, genomträngde honom en obändig 
glädje över att få trampa ner denna orena ande, som hade vågat visa sig i 
kyrkan. "Du avskyvärda orm", tänkte han, "varför skulle du visa dig i min Guds 
hus?" 
Det var äcklet, som han hade sökt kväva. Nu hade det på en smygväg tagit väldet 
över honom. 
Hela dagen efteråt var prästen missnöjd med sig själv. 
Han hade inte uppfört sig som en människa, van vid självbehärskning. Han hade 
handlat som ett barn, som en vilde, som styres av sin instinkt. 
Han försökte tänka ut något sätt för att göra det skedda ogjort, men han kunde 
ingenting finna. Han fick vänta, tills något särskilt tillfälle erbjöde sig. Ju 
mer man nu rörde upp i saken, dess värre bleve det. 
Men vilken makt, vilken förfärlig makt hos äcklet, då det var i stånd att på det 
där sättet ta väldet från en sådan man som han, när han stod talande och 
förmanande i en kristen kyrka, mitt i en kristen församling! 
I samma ögonblick, som prästen steg ner från predikstolen, hade Grimöfolket 
försvunnit ur kyrkan. 
När de väl var utkomns, blev de ovillkorligen stående ett ögonblick utanför 
kyrkporten och såg sig omkring. 
Runtom kyrkan utbredde sig något, som man sällan ser i Bohuslän, nämligen en 
riktigt jämn och öppen slätt. Den var ju inte sa värst stor, men inte heller var 
den så värst liten. Den var inte så stor, att man inte kunde se från den ena 
sidan till den andra och hålla väl reda på vad som hände hos grannarna, men inte 
heller var den så liten, att där inte fanns plats för både kyrka och 
prästboställe och ett par dussin bondgårdar. 
Och runtomkring slätten löpte en gråbergsmur. Den var inte så värst låg, men så 
värst hög var den heller inte. Den var inte högre, än att både nordan och västan 
kunde pressa sig fram över den, men den var inte så låg, att den inte kunde 
stänga bort all utsikt åt annat håll, både åt berg och åt fjäll. 
Och över hela slätten utbredde sig det ena åkerfältet efter det andra. Och de 
var varken små eller stora. De var sådana, att de passade för välburgna bönder. 
Och mellan åkrarna låg röda och blå och vita byggningar. De var ocksa jämnstora 
och lagom. Det var inga grannlåtshus, som skämmer ut grannstugorna, och det var 
inga fattiga torpstugor, som bara förhöjer granngårdarna och gör dem, som bor 
där, högfärdiga. 
Och om växtligheten kunde man inte säga, att den var så värst storartad, för man 
såg inte till några träd, varken som skogar på bergen eller som dungar på 
slätten eller som trädrader utmed vägarna. Men inte heller kunde man säga annat, 
än att slätten var bördig och fruktbärande, för den låg omkring dem i sin 
höstprakt som ett böljande hav av säd och av gräs och av ärter och klöver och 
hästbönor. 
Och ungefär mittpå slätten låg kyrkan, därifrån de nyss hade blivit så att säga 
utdrivna. Den var en gammaldags träkyrka, och man kunde inte säga om den, att 
den var ful, för den hade ett smalt och dristigt litet torn, som drog tanken upp 
till det himmelska, men inte heller kunde man säga, att den var vacker, för den 
hade ett mörkt och tungt långhus, som tryckte själen tillbaka ner i det jordiska 

Och på stengärdsgården, som omgav kyrkan, vandrade en gråstrimmig katt fram och 
tillbaka, medan de tre stod utanför. Det var ett vackert djur, väl tecknat, det 
hado en tät, skiftande päls och mjuka, behagliga rörelser. 
Men när de hade sett på katten en stund, började de tycka, att det var något 
otäckt i sättet, varpå lemmarna rörde sig under det mjuka skinnet. De tyckte 
inte om, att den gick så Ijudlöst eller att de grönstrimmiga ögonen, som den 
vände mot dem, var så beslöjade och utan uttryck. De vämjdes vid att den var så 
hal och mjuk och lekfull, medan den inte tänkte på annat än att röva och mörda. 
Och för deras ögon växte katten och sträckte på sig och blev stor och höjde sig, 
så att den skymde bort bergmuren Och alltjämt, medan den växte, så spann den och 
kurrade och gjorde behagliga, lekfulla rörelser, och alltmer vedervärdig blev 
den. 
Och de såg, att katten var äcklet, som nu var väckt och som skulle växa och 
breda ut sig på slätten och som aldrig skulle få bättre växt än där mellan allt 
det jämnstrukna och jämnstora och trånga och instängda. 
Och mor Nathalia Elversson vände sig mot kyrkan, och med nageln skrapade hon lös 
några flisor ur den rödmålade träväggen och lade in dem mellan bladen i sin 
psalmbok. 
-Ja, i denna kyrkan, sade hon, är jag döpt som en vecka gammalt barn, här är jag 
konfirmerad som femtonårig jungfru, här blev jag vigd, och här ska jag väl också 
begravas, men innan dess ska jag inte ha något här att beställa, förrän den 
smälek, som i dag här har gått över mig, är utplånad. 




SON OCH FÖRÄLDRAR.
Allteftersom de båda gamla människorna på Grimön blev mer bekanta med sonen, kom 
de att mer och mer förvånas över honom. 
-Jag vill säga dig, Joel, sade hustrun, att om jag som han hade blivit 
uppfostrad till herreman och helt hastigt hade blivit tvungen att lägga bort 
mina herremansvanor, om jag skulle få lov att äta sådan mat, som bjuds här hos 
oss, sen jag hade blivit van vid bättre, om jag var dag skulle gå och hjälpa dig 
med jordbruk och inte hinna läsa en bok, om jag aldrig skulle få språka med 
bättre folk, utan bara med ett par gamla dumma ulkar som du och jag, så skulle 
jag gå och vara sur och ond från morgon till kväll, och jag tror, att det skulle 
gå på samma sätt med dig. 
Joel medgav villigt, att detta skulle vara en svår påfrestning också för honom. 
-Men se nu på Sven! fortfor hustrun. Det är, som om allt sådant inte alls skulle 
röra honom. Och inte är han ledsen för pengar eller vänner eller för något 
annat, som han har förlorat. Inte bryr han sig om, att han aldrig har något 
roligt. Han kan gå här och skratta och jollra med mig och resonera med dig utan 
att längta efter annat sällskap att förströ sig med. Han är var dag mild och 
ödmjuk och glad som ett Guds herdelamm. Egentligen är det bara en enda sak, som 
får honom i misshumör. 
-Jag för min del kan nu inte sätta mindre värde på honom, därför att han är 
sårbar i den punkten. Hedern är nog det, som är svarast att mista. 
-Ja, det förstås, sade hustrun. Och naturligtvis är det hemskt, att folk inte 
ska kunna vänja sig vid honom, att han inte ska kunna stiga in på ett postkontor 
eller i en bod, utan att det är någon, som rynkar på näsan eller kastar till 
honom ett glåpord. Men jag för min del, jag är då viss om att han aldrig åt den 
där munsbiten. Sven står lika mycket över våra andra barn, som solen står över 
månen, och jag tror, att han gör sig onödiga bekymmer. Ung-Joel hade kanske 
kunnat begå den synden, men aldrig Sven. 
Så där gick hon på varje dag. Hon kunde aldrig råka mannen ensam utan att 
berömma sonen för honom. 
-Du förstår visst inte, Joel, hur märkvärdig han är, brukade hon säga. Men 
annars tycker jag, att du borde se det redan på mig. Märker du inte hur jag 
tvättar och kammar mig och hur jag sopar och borstar och skurar? Men du tror 
kanske, att det är för din skull? 
-A, du har alltid varit styv att hålla rent omkring dig, sade Joel, som tyckte 
om att säga folk artigheter, så snart som det gavs något tillfälle. 
-Det är inte bara det, vidhöll hustrun, men jag är ju aldrig ond mer. Jag är som 
ett ejderdun. Har du sett ett sådant småleende, som Sven har? När andra 
människor drar på mun, så blir jag glad, men när Sven småler, så tycker jag, att 
om han bara sa ett ord om det, så skulle jag kasta mig naken i sion. 
Mannen skrattade åt henne. 
-Jag vet just inte varför han skulle be dig om något sådant, sade han. Men i 
alla fall är det något i det du säger. Jag är mest hågad att tro, att den här 
sonen vår är som en av stenarna, som ligger vid stranden och förs opp och ner av 
vågsvallet. Han blir så avslipad och fin av alla stötar han får, så att snart 
blir det inte ett hörn kvar på honom. 
I själva verket var han likaså intresserad av sonen som någonsin hustrun. Men 
han var inte bara glad åt honom, utan han var orolig för hans skull. Sonen 
tycktes ha böjelse att ge efter för det tvång, som övades mot honom, och dra sig 
undan från människorna. Han ville knappt mer lämna Grimön. Men inte heller där 
var han i saknad av tillfällen att träffa människor, om han endast så hade 
önskat. Joel hade varit nämndeman i trettio år, och under den massa ting, som 
han hade bevistat, hade han inhämtat kunskap om en mängd lagar och förordningar. 
Folk kom oupphörligen ut till honom för att be honom om hjälp att sätta upp 
köpekontrakt, göra bouppteckningar och arvskiften och skriva ut testamenten. Men 
Sven Elversson kom aldrig fram till de besökande för att språka med dem. Han 
drog sig tvärtom undan till någon avlägsen del av ön, så snart som en båt kom i 
sikte. 
-Vad ska han göra? sade hustrun, när mannen talade med henne om sina farhågor. 
För det första så är han ju ännu ovan vid svenskan, och för det andra så skyr 
folk honom, som om han vore en människoslukande haj. 
Joel ryckte huvudet tillbaka, drog hörbart in andedräkten och uttalade ord, 
vilkas hela djup hustrun hade svårt att fatta. 
-Om det vore meningen, att jag skulle bli en spelman, så finge jag väl lov att 
skaffa mig något att spela på. 
-Ja, det förstås, sade mor Thala, men vad menar du med det? 
-Om det är så, som jag tror, att Sven är ämnad till en spegel och en förebild 
och ett exempel för människor, så kan han väl inte få gå här ute på skäret och 
bli en enstöring. 
Hustrun såg på mannen, och det låg en stråle av ömhet i blicken. 
-Du har själv bott på Grimön i hela ditt liv, och folk har inte haft svårt att 
ta reda på dig här och besvära dig med allt möjligt. 
Mannen slog ifrån sig med händerna. 
-Vad är jag mot Sven? Jag fick ingenting lära i ungdomen. Men Sven fick börja i 
tid. Han har ingenting, som står sig i vägen. 
-Utom det där enda. 
-Ja, det förstås. 
-Och det finns överallt, där man minst väntar det. Det är en katt, som ligger på 
lur, vart han går, och rätt som det är, hänger den i strupen på honom. 
-Ja, sade Joel, det är just den största olyckan. Och gjort är gjort. Och det 
finns inget under så stort, att det kan hindra den där katten från att flyga på 
honom. 
-Men du får inte glömma, Joel, att om inte den där olyckan hängde över honom, så 
hade han aldrig kommit hem igen till oss. Fast jag tror då, att han är oskyldig, 
tillade hon. 
Hon kom alltid tillbaka till detta. Det gjorde henne så Iycklig att få ha sonen 
hemma, att hon nästan inte kunde begripa varför han och Joel fäste så stor vikt 
vid människors ovilja. 
-Bry dig inte om dem! sade hon till sonen. De är dumma. Du är mycket bättre än 
de. Den där, som flinade åt dig, när han råkade dig på posten häromdagen, har en 
gång förfalskat en växel. Du ska inte tro, att han har någon heder att skryta 
med. 
Alltsom tiden skred framåt, kunde hon dock inte undgå att märka, att Joel höll 
på att få rätt och att sonen snart skulle vara alldeles människoskygg. Och inte 
nog med det. Han lade sig till med ett så ödmjukt sätt, att han nästan blev 
löjlig. Han ville utplåna sig själv från jorden, så förkrossad var han. 
"Nej, det kan inte gå an", tänkte hon. "Det måste bli en ändring. Vår Herre kan 
inte överge oss alldeles." 
Applums församling, dit Grimön hörde, innefattade inte bara kyrkslätten, som låg 
på fastlandet, några dussin holmar och skär, som låg kringkastade ute i havet, 
utan också Knapefjords fiskläge, som, med sina sjöbodar och båthus, sina långa 
bryggor, sin hamnbyggnad, sina stora badhus och bassänger, sina båtar och bojar, 
tycktes utbreda sig lika mycket på vatten som på land. 
Hit brukade mor Elversson ro över med smör och ägg, och hos husmödrar, som hade 
varit hennes kunder i flera år och kände till alla hennes förhållanden, gjorde 
hon flera försök att berömma den återvände sonen och försäkra, att han inte hade 
kunnat göra något ont. 
Men hon fann snart, att hon gjorde sig fåfäng möda. Man sade inte ett ohövligt 
ord till henne, man bara låtsade inte höra, ungefär så, som när en eljest klok 
människa kommer med några orimliga infall. 
-A, de där schartauanerna! utbrast mor Thala, när hon kom hem. De har sina 
hjärtan så fulla av tro och rättfärdighet, att det inte blir något rum för 
barmhärtigheten. 
Inte heller Joel hade bättre Iycka. 
Han brukade numera, när folk kom och sökte hjälp hos honom, framkasta, att han 
började bli för gammal för detta slags arbete och att hans son Sven snart borde 
kunna uppta hans mantel. Men han möttes av fullständigt oförstående. Fiskare som 
bönder, vem han talade vid, visade sig vara likaså döva som någonsin de stränga 
sjökaptensfruarna i Knapefjord. 
På julaftonen satt Joel och Thala med sonen i de låga rummen på Grimön och 
språkade om framtiden. 
-Hör nu, mor, sade Sven Elversson, som denna kväll föreföll ovanligt glättig och 
lätt om hjärtat, tycker du inte Rtt det är kulet och mörkt i det här gamla 
köket? Vad säger du om att flytta in i stora byggningen? 
I Bevara oss väl! utropade hon. Där finns ju varken 
-Men det kan bli, sade sonen. Jag har sett på väggarna. De är alldeles oskadade. 
Det finns Ijusa och glada rum där inne med utsikt över havet. Det är synd att 
låta det gamla kaptenshuset alldeles förfalla. 
Naturligtvis höll far och mor med honom om detta, men det var pengar, som 
fattades. 
Sonen förklarade för dem, att han hade pengar. Det var inte sådana, som han hade 
fått av fosterföräldrarna, utan av honom själv ärligt förtjänade pengar. Då han 
hade dragit ut på sin nordpolsresa, hade en summa av tusen pund utlovats honom 
vid hemkomsten. Denna hade nu blivit utbetalad till honom. 
Då såg fadern, den gamle Joel, som inte en sekund hade själv känt vämjelse, hur 
de gamla avdankade sjökaptenerna som förut hade bebott Grimön, med avsky vände 
sig i sina gravar. 
-Inte med de pengarna! stötte han ut. Jag vill gärna ha huset återupprättat, men 
inte med de pengarna. 
Modern och sonen såg förvånade upp på honom. Men båda förstod genast vad som 
anfäktade honom, och ämnet fick falla. 
Fadern blev sittande och tänkte på gamla sjökaptener med barkade ansikten, 
tjäriga nävar, törstiga strupar, godmodiga, lustiga, föga noggranna i val av 
ord, föga kräsna i val av umgänge. Hans förfäder hade väl varit av samma sort, 
och nu hade han sagt till sonen, att denne inte var god nog att flytta in till 
dem. Han hade sagt till honom, att hans pengar, som han hade tjänat med livet 
som insats på samma hav, där de hade flackat omkring och tjänat sina, inte var 
goda nog för att upprätta deras hus. 
Det kom denna kväll ett tåligt och milt och förlåtande leende och lägrade sig 
över Sven Elverssons ansikte. Det hade ofta flugit över läpparna förut, när 
äcklet hade plågat honom, varit där och försvunnit. Nu, da fadern hade visat, 
att han kunde känna för honom på samma sätt som alla andra, började det på att 
bli bofast där. 
När fadern såg leendet, som vilade över sonens ansikte och inte mer ville vika 
därifrån, reste han sig och sade ett par ord, som skulle gottgöra det sagda. 
Sonen gav goda ord till svar, men leendet stannade kvar. 
Fadern blev förargad på sig själv, därför att han hade rivit upp såret. Han 
förstod, att sonen hade gömt på nyheten om pengarna för att få tala om den just 
i kväll. Snart kände sig fadern så skamsen, att han inte ville stanna inne i 
stugan, utan satte på sig hatten och gick ut i mörka kvällen. På så sätt kunde 
modern kanske komma åt att tala om för 5011al vad han verkligen kände för honom. 

Men knappt hade Joel hunnit att försvinna ut i natten, förrän sju vilda, 
berusade sällar kom inrusande i köket på Grimön. 
De förklarade, att de ville ha Sven Elversson med sig ut på en liten lustighet. 
De hade seglat hit ut extra för att få honom med sig. 
När mor Elversson granskade skaran, såg hon, att den bestod av ett båtlag 
fiskare, som var sammansatt av de vildaste, råaste och supigaste karlarna i den 
delen av skärgården. Bakom de andra, liksom ville han hålla sig dold, såg hon en 
av sina egna söner, som hade plats hos en handlande i Knapefjord. 
Från de druckna, vinglande och fånigt leende karlarna vände hon blicken till den 
sonen, som dessa hade kommit dit för att förolämpa och straffa. Han var smärt 
och fint byggd, ögonen var smala med en nästan smekande blick, händerna vita och 
rena. Han var borstad, putsad, rakat och hade välsittande kläder. Han rökte 
inte, drack inte, spottade inte, kunde inte få ett grovt ord över sina läppar. 
Dessa andra, som hade kommit dit för att plåga den plågade, de misstyckte inte, 
att han hade fått en bättre uppfostran än de, att han hade fått föra ett 
njutningsrikare liv, att han hade ett skarpare förstånd. De kom dit för äcklets 
skull, därför att de ansåg honom för en mask, som de borde trampa ner, för en 
ful padda, som inte hade rätt att uppehålla sig inom väggarna i ett kristet hus. 

När de främmande karlarna kom in i stugan, lade sig en besynnerlig vanmakt över 
Sven Elversson. Det var inte så, att han svimmade eller blev medvetslös, men han 
kände sig ur stånd att röra sig. Han hade en stark förkänsla av att detta var 
slutet på hans liv. De där människorna var sända för att pina ihjäl honom. Och 
det tjänade ingenting till att göra motstånd. Livet, sådant det nu hade blivit, 
var inte värt, att han ansträngde sig för att få behålla det. 
Denna samma dag på förmiddagen hade en av karlarna hittat en stelnad snok pa en 
vägkant. Han hade tagit den med sig hem och visat den för kamraterna. 
-Den ser riktigt aptitlig ut, hade någon sagt. 
-Ja, det är synd, att ingen har lust att äta den. 
-Om vi skulle ta och fråga Sven Elversson från Grimön, han, som äter 
människokött? 
-Det skulle nog smaka honom. 
På så sätt hade de kommit på den tanken att resa ut till Grimön. De hade en 
dunkel känsla av att en så straffbar man som Sven Elversson inte borde få fira 
julen i fred, utan att han just då borde pinas och oroas. 
De hade tagit hans bror med sig, för att denne skulle peka ut farleden för dem i 
den mörka natten, och brodern hade följt med dem inte så särdeles ogärna. Han 
var inte på långt när så drucken som de andra, men för den hemkomne kände han 
ungefär detsamma som de. Man retade honom med brodern, sade fula ord till honom 
för hans skull, och han frågade sig vad denne bror hade för rätt att komma hem 
och vålla sina syskon förtret. Han stod bakom de andras breda ryggar och flinade 
på förhand åt det, som skulle komma. 
-Joel, Ung-Joel! ropade nu hans mor till honom. Vad ämnar de ta sig till med 
Sven? 
Och Ung-Joel svarade utan att tveka, så invand som han nu en gång var att 
besvara alla frågor, som ställdes till honom av denna röst. 
-De tänker få honom att äta orm. 
Vanmakten, som låg över Sven Elversson, sjönk allt djupare. Han sag scenen 
framför sig. De där karlarna skulle befalla honom att äta, och han skulle säga 
nej. Då skulle de slå honom, sparka honom. Han skulle fortsätta att säga nej. 
Det fanns ingen makt nu, som skulle kunna tvinga honom att äta något vidrigt, 
och de skulle pina livet ur honom. 
Men han hade några ögonblick på sig ännu, stunden, när han skulle följa dem, var 
ännu inte inne. 
Karlen, som på förmiddagen hade funnit ormen, drog fram det långa, blanka djuret 
ur sin ficka. Han stod nu och vinglade på ena foten och sträckte samtidigt ormen 
fram under näsan på mor Thala. 
- Den ska nog smaka honom, sade han. 
-Ja, ni är då inte människor, ni karlar, ropade modern. Och ni tror, att jag ska 
låta min son Sven, som är så mycket bättre än någon av er, följa med er ut? 
Nu brast skaran i skratt. 
-Han ska inte behöva gå med längre än till båten, sade karlen, som höll ormen. 
Där ska vi steka den åt honom. 
Vanmakten, som låg över Sven Elversson, började vika. -Nu snart är det tid, sade 
han till sig själv. I kväll blir allt slut. Det är ingenting att sörja över. 
Modern kastade en blick bort till honom och såg honom sitta där med det sorgsna, 
förlåtande leendet på läpparna. Ingenting av vrede eller motståndslust sågs i 
hans ansikte, bara ödmjukhet och mild, undergiven sorg. 
-Men du måtte väl aldrig tänka på att gå med dem? ropade hon till honom. Vet du 
vem han är, han med ormen? Det är Olaus från Fårön, han, som är medskyldig i 
barnamord. Han övergav sin fästekvinna, när hon som bäst behövde honom. 
Karlarna skrattade, så att de vrålade. 
-Var ni inte ängslig för sonen, mor Thala! sade Olaus från Fårön. Han ska få 
salta och peppra så mycke han vill. Och han blir inte sämre, än han är förut, 
därför att han äter orm. 
-Och den där, ropade modern, pekande på den längsta och fulaste av männen, är 
Corfitzson från Fiskebäck. Han har gjort mycket ont i sin dar, och bland annat 
har han anlagt eld i en lagård, full av djur, för att få ut försäkringssumman. 
- Nej, skynda på nu, gossen min! Sätt hatten på dig och kom med! sade Corfitzson 
och lade handen på Sven Elverssons axel. 
Men mor Thala fortsatte med svindlande hast. 
-Den där är Bertil från Strömsundet. Om du vill veta vad han har gjort som 
värst, så är det väl det, att han har fött ihjäl sin farmor. Hon levde inte i 
två månader, sen hon hade lämnat honom sin stuga. Och den där borta i vrån är 
Torsson från Igcenäs, som aldrig har gjort annat än stulit fisk ur andras garn, 
och de två, som är fullast, är Rasmussen och Hjelmfelt. De brukar dricka opp all 
sin förtjänst och låta hustru och barn svälta. 
Hon hade höjt rösten nästan till skrik, hon skälvde av vrede och skräck. Männen 
var för några ögonblick så behärskade av hennes raseri, att de teg och upphörde 
att skratta. 
-Och vet du vem det är, som står där längst borta bakom de andra? fortfor modern 
allt gällare. Det är din bror, Ung-Joel. Han har inte annat ont gjort, än att 
han ämnade låta sina gamla föräldrar förgås ohjälpta här ute på skäret. Det 
finns inte en bön, som jag inte har gjort honom, för att han skulle flytta ut 
till oss, men han ville inte höra mig. 
Och nu, Sven, då du vet vad de här är för slags folk, nu vill du väl inte följa 
med dem? 
Just som hon sade detta, såg hon hur Sven Elversson reste sig, lika mild och 
förlåtande som förut, bara beredt till underkastelse och lidande. 
Skaran brast i skratt på nytt. 
-Ja, det är rätt, gossen min, att du kommer med godvilligt, sade Olaus, som 
tydligen var ledaren. Du kan väl inte sätta dig opp ensam mot sex starka karlar. 

Men mor Thala Elversson var inte den, som ämnade se sonen gå utan att göra allt 
det motstånd, som hon förmådde. Hon nappade med ett raskt grepp ormen från 
Olaus, kastade in den i nästa rum och ställde sig framför dörren. 
I detsamma gick dörren till förstugan upp, och Joel kom instörtande. 
-Vad står här på? sade han. Vad ställer ni här till för bråk? Vart ska ni ta 
vägen med Sven? 
Han såg hur ett par av karlarna hade sprungit fram till mor Thala för att kasta 
henne undan från dörren och hur ett par av de andra lade händerna på Sven 
Elverssons axlar och sköt honom framför sig. 
Utan att tveka ett ögonblick kastade sig gubben in bland de stridande. 
-Släpp där! Rör inte Sven! ropade han. 
Då kände Sven Elversson hastigt hur vanmakten vek ifrån honom. "Nu är det tid, 
nu kämpar både far och mor för dig", sade något inom honom. 
-Ung-Joel! ropade han till brodern, som alltjämt höll sig bakom den berusade 
skaran av inkräktare. Ställ opp dörrn till förstugan! 
Och när brodern, som var van att Iyda alla befallningar, som gavs i detta hus, 
hade ställt upp dörren på vid gavel, fattade Sven Olaus från Fårön om livet, 
Iyfte upp honom från golvet och kastade ut honom. 
Corfitzson från Fiskebäck störtade fram för att rycka Sven Elversson med sig, 
men kände sig strax därpå omfattad av starka armar, upplyh från golvet och 
slungad ut i förstugan ovanpå kamraten. 
När detta skedde, sprang Ung-Joel fram och ställde sig vid sin brors sida. 
Därpå gavs det ännu några ögonblicks vilt tumult, men sedan var också det gamla 
köket fritt från fiender. 
Ung-Joel gick och stängde dörren efter dem. Sedsn steg han med en viss 
högtidlighet fram till sin bror och räckte honom sin hand. 
-Hur i all världen bar du dig åt? sade han med den uppriktigaste beundran. Du 
får lov att lära mig det där greppet. 
Den äldre broderns ansikte hade fått färg av kampen. Det tåliga leendet var 
borta från läpparna. 
-Var du viss, att de andra också ska komma att tycka, att du är styv! sade 
Ung-Joel. Men när du är en sådan slagskämpe, så varför i Herrans namn har du 
gått och burit så mycken försmädelse utan att mucka? 
Då förlorade Sven Elversson för en gångs skull sin självbehärskning. Han kastade 
sig ner på en stol och gömde ansiktet i händerna. 
-Varför skulle jag försvara mig, bröt han ut i förtvivlan, när jag föraktar mig 
själv mer, än någonsin du eller någon annan kan göra? När jag känner större 
äckel för mig själv, än jag någonsin kan inge er? Mer avsmak, mer vämjelse. 
Ingen av er vet så väl som jag vad jag har gjort, vad det är, som jag har syndat 
emot. Jag hatar mig själv. Jag känner själväckel. Vad hjälper det mig då att 
tysta munnen på några druckna uslingar? 




MOTORJAKTEN NAJADEN.
Ett par dagar efter jul kom Joel hem till Grimön med en förfrågan från Olaus 
från Fårön om Sven Elversson skulle vilja delta i sillfisket på motorjakten 
Najaden, som ägdes av hans båtlag. 
-Han säger, att han inte tror, att du kan komma in i något annat lag, sade 
Ung-Joel, men eftersom du är min bror, så måste jag varna dig. Det är nog inga 
bra karlar, som far med Olaus. 
Modern sade genast, att det inte kunde komma i fråga, att Sven skulle ge sig in 
bland sådant pack, men fadern tycktes vara av annan mening. 
-Det kunde inte vara så oävet ändå, om Sven finge lära sig fisket, sådant som 
det bedrives här på kusten, sade han. Och som Ung-Joel säger, så blir det inte 
lätt för dig att komma in i ett annat båtlag. 
-Men det menar du inte, Joel! utbrast nu hustrun. Vem vet vad de där har för 
avsikt med att skicka bud på Sven? Det tör bara vara någon ny nedrighet, som de 
har spekuIerat ut. 
-Ja, jag ville ju bara säga, att det är skada, att Sven inte kan komma ut på 
fiske, sade Joel undfallande. 
Men nu kom Sven Elversson ihåg faderns ord på julaftonen, och en misstanke om 
att han ville ha honom bort från hemmet smög sig in hos honom. 
-Du ska hälsa Olaus och tacka honom för tillbudet, sade han till brodern. Jag är 
glad åt att han vill ha mig med sig. Jag ska ge mig av till Fårön, så fort jag 
hinner. 
-Då kan du så gärna följa med mig nu, när jag reser, sade Ung-Joel, så får du 
skaffa dig utrustning i min bod. Det har varit telegram i dag på morgonen, att 
sillen står tjock oppe vid Smögen. I morgon blir det uppbrott på alla håll. 
Det blev en stunds stor brådska, men snart var båda bröderna borta, och Joel och 
Thala satt åter ensamma. 
Det gick nu ett par veckor, utan att några nyheter från Sven nådde till Grimön, 
men en söndag kom Ung-Joel på besök. 
Thala ville genast veta vad de där Fårökarlarna hade tagit sig till med Sven, om 
de kanske hade slagit ihjäl honom. 
-Jag har inte hört annat om dem, sade Ung-Joel, än att folk säger, att förut 
fanns det på Najaden en, som var delaktig i barnamord, och en, som hade fött 
ihjäl sin farmor, och en, som hade anstiftat mordbrand, och en, som aldrig i 
sitt liv hade gjort annat än stulit fisk från andras garn, och två, som höll på 
att supa sig fördärvade, och att nu hade de fått ibland sig en, som har smakat 
människokött, så att nu var samlingen fulltalig, och en kunde inte begära fler 
ogärningsmän på en skuta. Men jag har ingenting hört från Sven själv, och inte 
har jag reda på annat, än att allt går väl mellan honom och kamraterna. 
-Du pratar tok, sade mor Thala. Hon såg ond ut, men var i alla fall glad, att 
ingenting farligt hade inträffat. Kom nu ihåg, gossen min, att så snart som du 
får höra nyheter från Sven, så ska du komma hit med dem! Det är den största 
tjänst du kan göra far och mig. 
Om fjorton dar kom Ung-Joel ut till skäret. 
-Ja, nu ska jag säga er, mor, sade han, att det är ingen, som tror, att 
Najadlaget längre ska kunna hålla ut med Sven. För nu påstår folk, att den 
smutsigaste och sämsta och mest stinkande jakten i skärgården håller på att så 
sakteliga bli uppsnyggad och renspolad, att motorn slutar opp att strejka, just 
när den som bäst behövs, att segeltrasan, som de ibland brukar hissa för att 
stötta skutan, har blivit lagad och fått ett par stora, fyrkantiga lappar, att 
den urbleka vimpeln har blivit ersatt med en ny och klarfärgad, att namnspegeln 
har blivit omförgylld och hela namnet Najaden ditmålat, utan att någon bokstav 
fattas, att skaffningen ombord börjar smaka underligt lika sådan mat, som man 
får på landbacken, att det börjar blänka av både pannor och tallrikar i 
kabyssen. Man säger, ser ni, mor, att man aldrig har trott annat, än att folket 
på Najaden väl skulle stå ut med att ha en människoätare ombord, men rena fat 
och tallrikar, det vet man inte hur det ska kunna tåla sig med. 
-Asch, jag tror, att du bara vill göra spektakel av mig, sade modern, men sonen 
såg, att hon var väl belåten med hans nyheter. Och kom det ihåg, tillade hon, 
att så fort som du får höra något från din bror Sven, så bör du låta oss få reda 
på det! För han har ingenting ont gjort, och vi måste hålla reda på hur det går 
honom, så att han inte råkar i olycka. 
Men den, som bor ute på Grimön, får öva sig i tålamod. I hela fjorton dagar fick 
mor Thala vänta, innan Ung-Joel kom med nyheter från Sven Elversson. 
-Ja, jag har inte råkat honom själv nu heller, sade han, men jag har hört sägas, 
att det inte kan gå ihop stort längre med Najadfolket och Sven Elversson. För nu 
lär Olaus, som är skeppare på jakten, börja yrka på att manskapet ska komma 
ombord i rätt tid, och han har flera gånger Iyckats att få åstad sin jakt 
samtidigt med den andra fiskflottan och kommit fram till fiskplatsen och fått 
gott läge och god fångst. Och när garnen är hela och rediga och välskötta och 
inte murkna, så att de brister, när vaden är som fullast, och när den, som ska 
sköta spelet, inte är dödfull, så att hela fångsten vältes i sjön, just när den 
är vid båtkanten, och när det börjar förtjänas pengar på motorjakten Najaden, då 
kan inte någon tro, att Olaus från Fårön och Corfitzson från Fiskebäck och 
Bertil från Strömsundet och Toruon från Iggenäs och Rasmussen och Hjelmfelt ska 
stå ut där. För nog kunde de trivas med att ha en människoätare ombord, men att 
segla pa en rengjord skuta och driva ordentligt fiske och ha god förtjänst, det 
har ingen av dem kunnat finna sig i i hela sitt liv. 
Mor Thala bannade honom för att han inte kunde hle ett allvarligt ord, men hon 
var i alla fall nöjd med underrättelserna. 
-Du ska få se, att allt går bra, sade hon. Ack, den Joel, den Joel! Ja, jag 
menar inte dig, utan far din. Han är den klokaste människa, som finns i hela 
Bohuslän. Han visste vad han gjorde, då han skickade ut Sven bland människor. 
Ett par veckor därefter kom Ung-Joel med en ny rapport igen. 
-Jag har inte råkat Sven själv, sade han, för sillen håller till långt oppe i 
norr det här året, men jag har hört, att folk säger, att när Olaus från Fårön 
har låtit övertala sig att snygga opp sin stuga för de pengar, som han har 
förtjänat, och när Corfitzson från Fiskebäck sätter in sina pengar på banken, så 
fort som de kommer i hans hand, och när Bertil köper en ny klänning åt hustrun, 
och Torsson skaffar sig en ny segelbåt och Rasmussen och Hjelmfelt bekvämar sig 
till att skaffa hem mat till hustrur och barn, så kan det väl aldrig stå rätt 
till med Najadfolket. För inte blev man förvånad, när de tålde en människoätare 
ibland sig, men att de kunde tåla en ren skuta och ett ordentligt fiske och vara 
i stånd att leva som annat folk, det hade man aldrig trott dem om. 
-Det är ingen, som pratar så förargligt som du, sade mor Thala till sonen, men 
hon var övermåttan belåten och sade, att nu trodde hon, att allt skulle sluta 
väl för Sven och att folk skulle komma att tåla honom. 
-Det är allt så gammalt och ingrott hos människorna det, som han har emot sig, 
sade då Joel, så en får inte vänta, att han ska segra så lätt. En får vara glad, 
om en bara kan laga så, att det inte tar makten över honom själv. 
Ett par veckor därefter kom båda bröderna hemseglande. De såg nedslagna ut, när 
de trädde in i stugan på Grimön. 
Varken mor Thala eller Joel gjorde Sven några frågor, men modern ställde snart 
om, att hon fick vara ensam med Ung-Joel. 
-Vad i all världen står det nu på? sade hon. 
-Jo, sade Ung-Joel och såg förgrymmad och vred ut, det hjälper ju inte, att 
Olaus och Corfitzson och allt det andra Najadfolket vill bättra sig och håller 
till godo med att jakten blir uppsnyggad, och att fisket föres ordentligt och 
att pengarna tas vara på, när de inte kan träda innanför sin stugas dörr utan 
att mötas av ett gråtande kvinnfolk. Vad ska de ta sig till, när hustrurna säger 
till dem, att de hellre får bli sådana, som de var förut, än fortsätta att leva 
i sällskap med en, som har syndat som Sven? När de säger, att de känner sådan 
avsmak för Sven, att det också flyttas över på dem, som var dag är i sällskap 
med honom. När de inte bryr sig om förbättrade hus, segelbåtar, klänningstyger, 
mat, husgeråd, heder, framgång, Iycka, när de offrar allt detta för att slippa 
ifran äcklet. När det är så, då måste ju männen be Sven ta sin hand från 
motorjakten Najaden och råda honom att stanna hemma på Grimön, där ingen råkar 
honom och ingen tar anstöt av honom. 




SKOLHUSET.
Denna samma vår, kort efter det att sonen hade vänt tiIIbaka från sillfisket, 
fick gamle Joel Elversson en förrågan från kyrkoherden i Applum om han skulle 
vara hågad att åta sig ett skolhusbygge. 
Joel hade fordom skött några byggnadsföretag inom församlingen och utfört dem så 
billigt, att han knappast hade erhållit någon vinst för sig själv. Det var väl 
detta, som gjorde, att han nu åter blev ombedd, oaktat många torde ha funnit 
honom väl gammal. 
När mor Thala Elversson fick höra talas om anbudet, förklarade hon genast, att 
Joel inte mer fick åta sig ett så maktpåliggande arbete, och mannen sade inte 
precis emot henne. Men på samma gång blev han sittande och talade om hur 
kännbart det skulle bli för socknen med en främmande entreprenör. Han förklarade 
också, att han bra gärna hade velat vara med om att bygga ett nytt hus åt 
skolbarnen, som så länge hade fått hålla till godo med det gamla; dragiga och 
mörka nästet, som nu användes till skolhus. 
-Du skulle ha sett ritningarna, sade han till Thala. Allt, vad de nu hittar på 
för att göra det bekvämt och bra! Det visste man minsann ingenting om i vår 
ungdom. 
-Du är bra livad för det där bygget, sade hustrun. När allt kommer omkring, så 
har du kanske redan svarat ja. 
Gubben såg helt förlägen ut. 
-Jag skulle inte ha gjort det, om jag inte hade haft en vuxen son i huset, sade 
han. 
-Men du borde väl åtminstone först ha frågat honom, sade hustrun och blev nu 
alldeles utom sig av förvåning över Joels företagsamhet. Sonen hade några dagar 
gått och sett så modfälld ut, att det föreföll omöjligt att förmå honom till 
något slags arbete. 
-Jag tror inte, att Sven skulle ångra, om han komme att sätta sig in i 
byggnadsarbete, sade Joel. Det är gott att veta lite om timring och 
grundläggning för var och en, som ska bo på sin egen gård. Men vill han inte 
hjälpa mig, så får jag förstås ge återbud. 
-Då kan du så gärna göra det genast, sade hustrun. 
Hon undrade på att Joel ville förmå sonen att delta i ett bygge inne på 
självaste kyrkslätten. Där trodde hon att oviljan mot honom var större än på 
något annat håll. 
Sonen var närvarande under samtalet, men hittills hade han tegat. Han förstod 
dock mycket väl vad fadern hade för avsikt med sitt förslag. Hans enda diktan 
och traktan tycktes vara att föra honom ut bland människor. Om hans misslyckande 
med Najaden hade han endast sagt, att Sven hade haft långt större framgång, än 
han hade förväntat, och berömt honom med sina vackraste ord. Sonen åter ville nu 
som förut ingenting annat än hålla sig undan i hemmet, men det föreföll honom, 
som skulle inte fadern komma att tilllåta honom detta, förrän han hade fått se 
än en gång hur omöjligt det var för människor att glömma den avsmak, som följde 
med honom. 
-Jag tycker inte, att far ska avsäga sig anbudet, sade han. Jag ska nog försöka 
hjälpa till så gott jag kan. 
Joel blev fasligt belåten med detta svar, och redan samma dag tog han sonen med 
sig på en rundtur till virkeshandlare, timmermän, stenhuggare och grundläggare. 
Nästan mot sin vilja blev Sven Elversson snart livligt intresserad av 
byggnadsarbetet, och fadern lät honom ta ledningen. Han fick både övervaka 
arbetet och bestämma på vad sätt huset skulle uppföras. Grimön ligger tämligen 
långt ut till havs, och Sven Elversson tyckte sig inte vilja förspilla tid med 
att fara fram och åter, utan stannade inne på kyrkslätten, så länge som arbetet 
varade. Joel också tycktes snart tröttna på de evinnerliga segelfärderna in till 
Applum. Han stannade i flera veckor ute på Grimön och lät sonen sköta om bygget 
efter bästa förmåga. 
När han någon gång for in till kyrkslätten, kom han alltid tillbaka storbelåten. 
Hustrun frågade efter varje ny resa med ängslan om det inte märktes något 
missnöje i Applum med att sonen fick sköta bygget, men han hade bara goda 
uppIysningar att ge henne. 
-I går råkade jag Israel Jönsson, som du vet är kommunalstämmans ordförande, 
sade han, och jag frågade honom vad han tänkte om skolhusbygget. "Jag vill nu 
inte neka, Joel", sa han då, "att vi har varit betänksamma här i Applum, därför 
att ni låter eran son stå för arbetet. Men nu tror jag, att både skolråd och 
kommunalnämnd och alla de myndigheter, som finns i socknen, ska väl akta sig för 
att driva Sven från arbetet. För när vi styrande ser, att han lägger 
granitsockel under huset i stället för vanlig stenfot, som det var föreskrivet i 
ritningen, eller när vi finner, att han är sådan, att han inte nöjer sig med att 
resa väggarna av plank, som arkitekten hade tänkt sig, utan sätter opp dem av 
timmer, så får väl lite var stoppa motviljan i fickan och låta förståndet 
regera." 
Modern började nu ana, att Joel hade åtagit sig bygget endast och allenast för 
att ge sonen tillfälle att utmärka sig och skaffa sig vänner. Och nog var 
avsikten god, det medgav hon, men hon var nu mera misstrogen än förr och ville 
inte tro, att de skulle få framgång. 
Nästa gång Joel kom tillbaka från arbetsplatsen, var hennes första fråga om Sven 
höll ut ännu och om inte folk lät honom märka den motvilja, som han ingav. 
-Jag vill inte säga vad jag själv tycker, sade Joel, för du skulle kanske inte 
lita på mitt omdöme, men du ska få höra ord för ord vad Gunnar Markusson, han, 
som bor tätt invid bygget, sa till mig i går eftermiddag, när vi råkades på 
arbetsplatsen: 
"Jag kan inte säga annat, Joel, än att det har varit lite oro i socknen, därför 
att Sven Elversson har kommit att stå för skolhusbygget", sa han till mig. "Men 
nu tror jag nog, att vi skattdragande i församlingen kommer att hålla våra 
känslor i styr, när det gäller en sådan välgörare som Sven. Nu håller han på att 
klä huset med spontade bräder, fastän det var sagt, att det skulle duga med 
ohyvlade. Och han ämnar måla med oljefärg, fastän vanlig rödfärg är föreskriven. 
Han täcker taket med tegel, fastän arkitekten ansåg, att det kunde duga med 
papp. Han lägger stentrappsteg framför ingången, fastän det var föreskrivet 
cement. Han är sådan, den här sonen eran, att han inte kan nöja sig med mindre 
än fullgott arbete, och ändå lär han inte komma att begära mer för huset, än om 
han hade följt ritning och arbetsbeskrivning." 
Mor Thala Elversson var mer än belåten att höra, att sonen skötte sig väl, men 
hon liksom kände på sig, att äcklet, som förföljde honom, inte skulle släppa 
taget sa lätt. 
Joel for nu inte in till bygget förrän i september. Han blev borta i flera 
dagar, och när han kom tillbaka, hade han sonen med sig och kunde berätta, att 
allt nu var färdigt. Huset var avsynat, och besiktningsmännen hade inte haft ord 
nog för sin belåtenhet. 
Hustrun höll med dem om att allt detta var gott och väl. Hon tyckte, att sonen 
såg ut som en, som hade kommit lös ur ett fängelse, och förstod, att han nu 
trodde sig ha återvunnit en smula heder och anseende. 
Hon ville inte heller störa hans glädje, men så fort hon blev ensam med Joel, 
frågade hon honom om det verkligen inte var någon i hela Applum, som hade låtit 
Sven känna, att han inte var god nog för att utföra ett sådant arbete. 
-Ingen kan ju veta vad som rör sig i det fördolda, sade Joel, men jag ska i alla 
fall tala om för dig vad skollärarn sa till mig i går eftermiddag, när jag 
språkade med honom efter invigningen. 
"En kan ju aldrig lita på människors tacksamhet", sa han. "Men om jag vore far 
till de barnen, som ska få sin uppfostran i det här nya skolhuset, så skulle jag 
inte vilja visa en sur min mot byggmästarn. Sannerligen, när en ser hur väl han 
har inrättat skolsalen, hur vackra färger han har valt, så bra bänkar han har 
kostat på, så klart fönsterglas han har satt in, så blir en nästan häpen. Och 
när en ser alla anordningarna i slöjdsalen och i skolköket och ger akt på 
gymnastikapparater och på värmeledning och så mycke annat, som han har hittat 
på, måste en säga sig, att det är en sann barnens vän, som har byggt huset. Jag 
tror, att mången skulle vilja bli barn på nytt för att få sin lärdom i en skola, 
som är byggd av Sven Elversson." 
När mor Thala hörde detta, så kunde hon inte annat än vara nöjd, och hon gladde 
sig åt att all hennes oro hade varit onödig. 




KULLARNA.
Sven Elversson, som hade varit i Göteborg för att betala leveranser till 
skolhusbygget, hade kommit resande med tåget till stationen närmast Applum, och 
där hade han funnit, att skjutsen, som skulle möta honom, inte var kommen. 
Det var två mils resa till Applum, och han stod rätt brydd på den lilla 
stationen och undrade hur han skulle komma därifrån, då en liten droska, 
förspänd med två hästar, kom framkörande till stationshusets trappa. Den kom 
från gästgivargården i Applum, och på tillfrågan fick han veta, att den var 
ditbeställd av kyrkoherden, som i de dagarna hade firat bröllop med en 
prostdotter högt uppifrån Norrland. 
Sven Elversson väntade skjuts från samma håll, men det blev nu tydligt, att hans 
beställning inte hade kommit fram och att ingen häst var utsänd för hans 
räkning. Skjutsbonden föreslog honom, att han skulle be kyrkoherden att få åka 
på kuskbocken, men detta förekom honom alltför påträngande, så att han avböjde 
förslaget. 
Medan de ännu samtalade härom, kom emellertid kyrkoherden och den unga frun ut 
från stationshuset. 
Det var ett vackert par. Kyrkoherden, som var några och trettio år, var av 
medelhöjd, kraftigt byggd med ett präktigt huvud. Han hade ett svart, krusigt 
helskägg, bred, vacker panna, väl utmejslade drag, frisk hy, vita tänder. En ung 
flicka kunde inte önska sig en man, mera i stånd att skydda och värna henne, 
arbeta för henne och ge henne en god ställning i världen. Hustrun åter var rent 
överraskande vacker. Sven Elversson kom att tänka på några stora engelska 
målares sköna kvinnotyp med lång, slank kropp, sluttande axlar, lutande huvud, 
rika hårmassor, som skönt beskuggade ansiktet, raka ögonbryn, fina kinder och en 
världsfrämmande, himlatrånande blick i de strålande ögonen. 
Det föreföll Sven Elversson sällsamt, att då han en stund hade betraktat dessa 
båda människor, tycktes mannen så småningom förlora allt det tilldragande, som 
han förut hade sett hos honom. Hustruns fina och oerhört mjuka färger och 
skapnad gjorde, att han föreföll grov och tarvlig, nästan ful. Sven Elversson 
hoppades, att det inte var något gammalt agg, som han kunde hysa för kyrkoherden 
sedan den där gången i kyrkan, som kom honom att tycka, att han inte var en 
passande man för den fina och bräckliga unga varelsen. 
Sven Elversson drog sig genast undan från vagnen, då de tva narmade sig, men han 
hörde hur skjutsbonden i hans ställe bad om en plats för honom på kuskbocken, 
och kyrkoherden kom genast fram till honom och bjöd honom att åka med dem. 
Kyrkoherden hade egentligen alltid visat sig vänlig mot honom, och nu, då Sven 
Elversson satt på kuskbocken och vagnen körde i väg, förjagade han genast det 
första intrycket. "Jag misstog mig, som jag så ofta gör", tänkte han. "Jag får 
#u erkänna, att jag inte på åratal har sett två människor, som varit så helt och 
fullt Iyckliga som dessa båda. Och de har ju all anledning. Här sitter nu mannen 
och tänker på hur annorlunda livet blir i den lilla prästgården på kyrkslätten i 
Applum, när en ung fru kommer att fylla den med liv och munterhet, och hon å sin 
sida sitter och drömmer om hur hon ska göra hemmet så tilldragande, att han 
aldrig ska vilja lämna det, alltid längta dit tillbaka, när han har varit 
borta." 
Sven Elversson hade till den grad satt sig in i denna tankegång, att han blev 
helt överraskad, då han om en stund hörde den unga frun utropa med en ton, som 
ljöd både trött och otålig: 
-Men ska det då aldrig bli något slut på dem? 
"Vad kan det vara, som den unga frun vill ha slut på? Vad kan det vara, som på 
en sådan dag gör henne missnöjd?" 
Sven Elversson såg sig omkring åt alla håll. Plötsligen förstod han. Det kunde 
inte vara något annat än kullarna. 
Egentligen var det ett egendomligt landskap, som vägen drog fram genom. 
Man kunde inte kalla det för bergland, för det fanns varken åsar eller toppar, 
och inte heller var det ett slättland, för hela marken var översållad med stora 
och små bergkullar. Ibland stod de trångt, så att vägen med knapp nöd kom fram 
mellan dem, och ibland stod de glest, så att det blev utrymme för både åker och 
gård. De stod till höger och till vänster och framom och bakom, och Sven 
Elversson fick ge den unga frun rätt i att det aldrig tycktes bli något slut på 
dem. Vägen slingrade fram i djupet mellan kullarna, och aldrig kom den upp pa en 
backe, som var så hög, att man fick en överblick. Hur långt man for, var det 
bara kulle, som reste sig bakom kulle. Somliga var täckta med magert gräs, 
somliga var nakna, och somliga var klädda med Ijung och ris, och detta var hela 
omväxlingen. 
Ibland Ijusnade det mellan ett par kullar, så att man kunde tro, att bortom dem 
skulle finnas öppet land. Men knappt hade man tänkt det, förrän det kom en ny 
kulle och ställde sig mitt i öppningen. 
"Det ser naturligtvis inte så här ut i Norrland", tänlcte Sven Elversson. "Jag 
skulle ha önskat, att de här kullarna, som verkligen är dystra och fula, inte 
hade varit det första, som den unga, vackra frun hade fått se av Bohuslän." 
I detsamma hörde han hur hon sade till mannen, att hon kände sig likaså 
vilsekommen bland dessa kullar som i da mörkaste skog. 
På ett ställe gick en fårflock och betade, på ett annat ett par kor, och på ett 
tredje stod ett par barn och plockade bär. Och nu förklarade den unga hustrun, 
att det var väl, att de stod där, för om hon inte hade fått se djur och barn, 
skulle hon inte ha trott, att hon befann sig i ett kristet land. 
-Men, Sigrun! sade då mannen. Tänker du inte på att detta är mitt Bohuslän och 
att här älskar jag varje sten och varje Ijungbacke? Vad skulle du ha sagt, om 
jag hade kommit till dig och klagat över granskogarna och tallhedarna oppe i 
Norrland? 
Dessa ord hade naturligtvis en mycket stark verkan. Den nygifta frun teg först 
en lång stund. Sedan började hon viska något med tårar i rösten, och Sven 
Elversson förstod, att hon bad sin man om förlåtelse för att hon hade talat så 
vanvördigt om Bohuslän. 
-Jag är inte sådan annars. Jag vet inte vad som kommer åt mig i dag, sade hon. 
Varje ord hon sade kom helt förtjusande, uppriktigt och allvarligt, med en 
liten, svagt läspande röst. "Min Gud, jag åtminstone önskar henne inte 
annorlunda", tänkte Sven Elversson. 'Är det inte vackert, att hon är så rädd för 
det, 
Det blev nu tyst en stund, men snart började den unga frun på nytt med en 
underligt darrande stämma 
-Jag förstår, Edvard, att jag plågar dig, men jag kan inte hjälpa, att jag är 
rädd. Jag har försökt att strida med det ensam nu en stund, men jag kan inte 
driva bort det. Och nu kom jag att tänka på att hädanefter behöver jag ju inte 
kämpa ensam, nu har jag ju dig, som kan hjälpa mig med all mln skröplighet. 
Det låg så mycken öm tillbedjan i tonen, att Sven Elversson blygdes att sitta 
kvar på sin Iyssnareplats. Han var inte alls värdig att fa del av den unga 
kvinnans känslor och tankar. 
Den unga hustrun sökte förklara för mannen, att hon verkligen var rädd. Hon 
tyckte, att hon hade sett dessa kullar förut en gång. Hon hade jagats här av 
någon mordlysten förföljare och flytt undan. Eller kanske att hon en gång skulle 
komma att bli jagad här och förskräckt söka ett gömställe mellan de förvirrande 
kullarna. Eller också kanske att just nu någon låg på lur bakom en kulle för att 
överfalla dem. Det fanns något förskräckligt i närheten. Hon skulle vilja stiga 
ur vagnen och fly. 
Det hördes på rösten, att hon var mer rädd, än hon ville förråda med ord, och 
att allt var djupaste allvar för henne. Sven Elversson kunde i alla fall inte 
låta bli att småle där han satt, och mannen var inte heller i stånd att förstå, 
att hon så där kunde skrämma upp sig för ingenting, utan försökte svara något 
skämtsamt och lustigt. 
Men detta blev inte väl upptaget. Hon förklarade med ett oväntat utfall, att om 
det var så här kalt och instängt i Applum, där de skulle bo, så kunde hon inte 
stanna där. 
-Och det är galet och fult, att jag säger så till dig i dag, sade ; hon. Men 
detta har jag tänkt på hela tiden, medan jag har åkt här ; ibland kullarna, att 
finns det inte något vackert att se på i ; Applum, något, som hjälper mig, så 
kommer jag att förföljas av samma ; skräck där också. Jag kommer att tro var 
dag, att något ont ska ; hända mig. 
Sven Elversson tänkte på kyrkslätten vid Applum, där prästgården låg bakom 
kyrkan, just i en fördjupning av marken, dit den hade blivit förlagd av största 
välvilja för att komma pa en skyddad och vindstilla plats. Han undrade om hon 
skulle bli tillfredsställd med de jämnstora åkrarna, den skymmande bergmuren, 
den korta utsikten, de röda och vita och blå byggningarna, den trädlösa 
slättmarken. 
"Han där inne i vagnen har det inte så lätt just nu", tänkte Sven Elversson. 
"Jag skulle inte alls veta hur jag skulle ställa henne till freds. Men han 
känner henne och älskar henne. Det är en annan sak." 
Kyrkoherden måtte ha varit av samma mening. Han satt tyst en stund och tänkte 
sig om. 
-Jag vill berätta dig en dröm, som jag hade i vintras, började han därpå. Den 
gjorde mig glad, den drömmen, när jag drömde den, och nu vill jag försöka om den 
inte ska ha samma makt över dig. 
Jo, jag tyckte, att jag satt och åkte på landsvägen, som leder fram mot ditt hem 
i Stenbroträsk, och det var vårvinter och kal mark och nakna träd, och vägen var 
eländig och upplöst. Det var hål i broarna, och hästen var en stackare, som 
knappt kunde flytta fötterna. 
Det kom kall och narig blåst norr ifrån, och allting var grått och fult, och jag 
tyckte, att de få gårdarna utmed vägen var fattiga och oansenliga och att det 
var något ogästvänligt och nedslående över hela trakten. 
Men så kom jag då äntligen opp på en backe, där jag såg älvbrinken och 
Stenbroträsk kyrka och prostgården, och med detsamma var allting som förvandlat. 
Det kom värme i luften, det blev grönska på marken, björkarna fick ett skirt 
flor över sig, vägen blev fast och bra, allting blev vackert och vänligt och 
välkomnande, och till och med hästen fick nytt liv och började springa. 
Men det besynnerliga var, att jag kände, att våren och värmen kom från mig. De 
hade inte funnits där förut, men nu blev de framtrollade, därför att mitt hjärta 
blev varmt, när jag såg ditt hem. Och jag tyckte inte då i drömmen, att detta 
var något förunderligt alls. Det var bara, som det skulle vara. 
När kyrkoherden hade kommit så långt, gjorde han ett uppehåll, och Sven 
Elversson hörde hur hustrun med en röst, som nu var alldeles förändrad, frågade 
honom hur det sedan gick. 
-Det var ingenting mer, svarade han, för den där värmen i hjärtat kändes så 
Ijuv, att den väckte mig. Och när han hade sagt detta, teg han på nytt. 
Men nu hade dessa ord om kärlek, denna lilla glimt av skönhet, fyllt den unga 
hustrun med hänförelse, och Iyssnaren på kuskbocken hörde hur hon viskade till 
mannen med en röst, som nästan kvävdes av rörelse: 
-Och nu menar du, att om jag bara hade samma värme i hjärtat som du, så skulle 
jag se skönhet hos ditt land och ditt hem, ja, till och med hos dessa förfärliga 
kullar. 
Sedan hördes rösten riktigt jublande glad. 
-Du ska inte vara orolig för mig, sade hon. Jag ser ingenting mer, som skrämmer 
mig. Jag känner alldeles detsamma, som du kände i din dröm. 
"Se där, se där", tänkte Sven Elversson, "hur lite man kan döma efter första 
anblicken. Hon kunde verkligen inte ha fått en bättre man än kyrkoherde Rhånge. 
Han har både hjärta och huvud. Vem skulle ha kunnat ge henne en vackrare svar?" 
De nygifta hade kommit hem en tisdag. På lördagen i samma vecka gick Sven 
Elversson till prästgården för att överlämna till kyrkoherden några handlingar, 
som rörde skolhuset. Han hade gått raka vägen över trappa och förstuga in i 
ämbetsrummet, men där blev han stående tätt innanför dörren. 
Han visste, att det var ämbetsdag, och fastän han var sent ute, hade det inte 
fallit honom in annat, än att han skulle finna prästen sittande vid sitt 
skrivbord, men så hade han inte varit att se varken där eller någon annanstans i 
rummet. De stora böckerna, som alltid brukade vara framme på ämbetsdagarna, låg 
dock uppslagna på skrivbordet, och pennan låg stödd mot bläckhornet, så att det 
var tydligt, att han inte kunde vara långt borta. 
Sven Elversson, som alltid ville göra så litet väsen av sig som möjligt, brydde 
sig fördenskull inte om att gå tvärsöver förstugan till köket och fråga om 
prästen var hemma, och inte heller sökte han upp honom i de andra rummen. Han 
gjorde väl inte något ont, tänkte han, genom att stå stilla vid dörren och 
vänta. 
Men rätt som han stod där, började människor t818 rummet näst intill, och dörren 
dit stod på glänt, så att han hörde varje ord fullkomligt tydligt. 
-Vet du, Sigrun, hörde han kyrkoherden säga helt glatt och bekymmerslöst, så här 
dags brukar posten vara kommen, men jag kan inte gå och hämta den själv, därför 
att det är ämbetsdag. 
-Kära du, svarade den unga hustrun likaså muntert och obesvärat, vad det passar 
bra! Malin ska just nu gå ett ärende ner till handelsboden. Då kan hon ta 
tidningen med sig på samma gång. 
"Jaså, det var för att säga till om detta, som han har gått sin väg", tänkte 
Sven Elversson och antog, att kyrkoherden skulle komma tillbaka nu, då allt var 
klart. 
Men kyrkoherdens röst hördes alltjämt från det inre rummet. 
-Men, Sigrun, frågade han, skulle du inte ha lust att gå själv ? Det är så 
vackert väder nu på eftermiddagen, och vägen är upptorkad efter allt regnet, som 
vi har haft, sedan vi kom i tisdags. Det vore säkert bra för dig att komma ut 
lite i friska luften. 
Detta sades blitt och vänligt, bara som ett gott råd, och likaså vänligt svarade 
den unga hustrun. 
-Jag skulle så gärna gå efter posten åt dig, Edvard, men du ser ju hur 
gardinerna ligger kringströdda över hela rummet. Jag kan inte gå, förrän jag har 
fått dem oppsatta. 
"Nu måtte väl den där frågan vara slutbehandlad", tänkte Sven Elversson. På 
samma gång lade han märke till hur kyrkoherdens röst, som egentligen var manlig 
och klangfull, nästan förlorade sitt välljud och föreföll rå och simpel, då man 
hörde den samtidigt med hustruns veka och dämpade stämma. 
Men hans förhoppningar gick inte i uppfyllelse. Kyrkoherden tycktes inte ha 
någon lust att låta ämnet falla. 
-Är det kanske för simpelt för prinsessan från Stenbroträsk att gå efter 
tidningen at mig? sade han. Det skulle vara ett skämt naturligtvis, men det 
märktes nog, att han var förargad, därför att hon inte hade velat rätta sig 
efter hans önskan. 
-Nej, Edvard, det är det inte. 
-Eller är det för fult och tråkigt här nere i Applum? Hennes nåd kan väl inte gå 
ut, om det inte finns herrgårdar och bruk att titta på. Kanske att det ska 
beställas fram hästar och vagn, för att 
-Edvard! ropade hon till. 
-Ja, jag vet ju, att ingenting kan jämföras med Stenbroträsk, sade mannen med 
ett litet harmset skratt, Men jag trodde, att du ända kunde värdigas trampa 
marken i Applum under dina fötter. 
-Det är inte därför, Edvard. Jag kan inte gå ut. 
-Kan du inte? frågade mannen och lät obeskrivligt förvånad. 
Det ena yttrandet hade följt så hastigt på det andra, att Sven Elversson hade 
blivit stående alldeles handfallen. "Det där borde jag kanske inte höra", tänkte 
han. Han tog i låset, öppnade och stängde dörren, trampade och hostade, för att 
de båda makarna skulle märka hans närvaro, men ingen av dem lät sig störas, utan 
samtalet fortgick oavbrutet. 
-Nej, jag kan inte! upprepade den unga frun. Det finns något här, som kväver mig 
och tar andedräkten ifrån mig. Det är inte hemlängtan, utan det är något annat. 
Jag är frisk och Iycklig, så länge som jag stannar inne i rummen, men så snart 
jag kommer ut, kastar det sig över mig. 
Hon talade häftigt och avbrutet, riktigt stötte fram orden. 
-Men, Sigrun! sade prästen. Vad är det åt dig? Det var ju inte så illa menat. 
-Jag är inte högmodig, ropade hon. Fråga någon där hemma, så ska du få höra, att 
jag aldrig har varit högmodig! Och inte heller är det därför, att här är så 
fult, som jag inte kan gå ut. Det är något annat, förstår du. Om jag bara visste 
vad det är! 
-Hör nu, Sigrun, sade mannen, du får lov att förklara för mig vad du menar. Det 
här är visst något, som vi får lov att ta itu med på skarpa allvaret. 
Sven Elversson visste rakt inte vad han skulle ta sig till. Hade han inte redan 
hört för mycket för att nu ge sig till känna ? Han gick ända fram till 
förmaksdörren, men där stannade han och vände om. Han var alltid osäker om hur 
han borde handla. Ingen människa kunde vara så rådlös och utan självförtroende 
som han. 
-Jag har inte velat tala om det för dig, sade hustrun, och återigen var hennes 
röst flämtande och otålig, för egentIigen är det ju ingenting. Det är bara 
något, som kommer över mig, så fort jag går utanför prästgården. Det är 
ingenting, som jag varken ser eller hör, men det är något, som ger mig den 
känslan, att det är synd om mig. Det är synd om mig, därför att här ska jag gå 
evigt och aldrig få komma härifrån. Så här är det att vara fördömd, tänker jag. 
Det är ingenting annat än att jämt vara tvungen att stanna på samma ställe, på 
samma trånga, instängda, enformiga, tröstlösa plats. 
"Jag är säker om att så där säger hon, bara för att hon ska få höra något lika 
vackert som sist", tänkte Sven Elversson. "Och kyrkoherden har både huvud och 
hjärta, han kommer att göra henne glad igen. Det kommer att gå som en dans för 
honom." 
-#, om det bara funnes en fri utsikt här! Om jag inte bodde i en grop, om jag 
inte hade den där bergmuren omkring mig! Men det är väl ett straff för något 
ont, som jag har gjort, att jag har kommit hit. Kan du inte säga mig något, som 
kan hjälpa mig? 
"Nu är jag säker om att jag får Iyssna till något vackert", tankte Sven 
Elversson. "Det ska bli roligt att höra hur han hjälper henne den här gången." 
I själva verket tyckte han nog inte, att det var så tråkigt att stå där han 
stod. Den unga fruns tonfall var Ijuvliga att Iyssna till. Och av kyrkoherden 
väntade han sig nu något stämningsfullt och gripande. 
-Jag har försökt att gå ut gång på gång, sade hon, men det går inte. Du kan inte 
förstå hur det känns. Jag håller på att kvävas. Det snör till strupen. Och så 
kommer tårarna störtande. 
-Seså, Sigrun! sade prästen. Det kan ju ingenting vara. Det finns ingenting i 
luften här, som vi inte ser. Det är bara en inbillning. 
-Jo, sade hon, det är något ont, som finns här. Det är något, som hatar mig och 
vill ta ifrån mig min Iycka. Vet du vad jag brukar göra? Jag brukar gå och 
ställa mig och se på den lilla dåliga tavlan över Stenbroträsk, som en av mina 
kusiner har målat åt mig och som jag bara skrattade åt, då jag fick den. Och när 
jag har stått en lång stund och sett på älven och på prostgårdshuset och på de 
stora lönnarna vid poreen# så tycker jag, att jag åter får mod att leva. 
-Jag är rädd för att detta är början till en fix idé,Sigrun, sade mannen, och nu 
hörde Sven Elversson, att han föll in i den förmanande, myndiga predikotonen. 
Och jag anser, att den bör bekämpas strax från början. Jag tror, att jag måste 
fordra av dig, att du går och hämtar tidningen åt mig nu genast. 
-Men, ropade hon till, jag kan inte! Jag kan inte! 
Sven Elversson förstod väl, att det var mannens allvarliga mening att hjälpa 
hustrun. Men han hade väntat sig, att han skulle välja en annan metod. Fast 
kanske denna var den rätta. Han för sin del skulle visst inte ha vetat hur han 
skulle ha burit sig åt. 
-Hör nu på mig, Sigrun! fortfor prästen. Du förstår säkert själv, att sådant här 
får man inte pjoska med. Man måste trotsa det. Du är frisk och sund. Du kan inte 
på allvar vilja inbilla mig, att du inte kan gå den korta vägsträckan. Jag är 
tvungen i alla fall att begära det av dig, Sigrun, i namn av vår gemensamma 
Iycka, för att den ska räcka, förstår du, inte för några korta smekmånadsdagar, 
utan för hela livet. 
-Jag ska gå sedan, sade hon med ett bedjande och förtvivlat tonfall, men kan jag 
inte slippa i dag? Om några dar ska jag försöka. Jag ska försöka i morgon. 
Sven Elversson stod ännu kvar ett ögonblick för att höra om uppskovet skulle bli 
beviljat. Men när kyrkoherden fasthöll vid att han just nu ville ha sin tidning, 
så gjorde han något, som han borde ha tänkt på långt förut, men som i hans 
osäkerhet inte förr hade fallit honom in. Han öppnade dörren helt varligt och 
smög sig bort. Han gick långsamt, ända tills han hade hunnit förbi kyrkan, men 
så snart som han inte mer kunde ses från prästgården, började han springa. 
Och när den unga prästfrun kom så sakta, så sakta ut på vägen och hade tårarna 
hängande i ögonhåren efter det svåra samtalet och inte visste riktigt till sig 
och gick och vacklade och snavade, som om hon nyss skulle vara uppstigen från en 
sjukbädd, så behövde hon inte gå många steg, förrän en ung karl kom emot henne. 
Han hälsade på henne och sade något om att det var han, som för ett par dagar 
sedan hade åkt med dem från stationen. 
Hon svarade ingenting. Hon bara stirrade på honom utan att förstå vad han 
menade. Han försökte förklara, att han hade varit inne i handelsboden, och hon 
trodde sedan, att han hade velat säga något om att handelsmannen hade bett honom 
ta tidningen med till prästgården. Han talade blygt och med så stor osäkerhet, 
att hon skulle ha haft svårt att förstå honom, om hon också hade varit fullt sig 
själv. 
Han räckte henne en tidning, och hon tog emot den, men hon gick framåt i alla 
fall, för hon kunde rakt inte fatta, att nu hade hon det, som hon var skickad 
att hämta, och kunde gå hem när som helst. 
Då kom den främmande karlen efter henne och sade något om att ifall hon ville ta 
en promenad, så borde hon gå åt annat håll. Hon fick ursäkta, han ville tusen 
gånger be henne ursäkta, att han tog sig den stora friheten, men eftersom hon 
var nykommen till orten, så ville han råda henne att gå och se på havet en sådan 
här vacker kväll. 
Och mitt i yrsel och förskräckelse, mittunder det att den där kvävande känslan 
snörde till hennes strupe, hörde hon, att han sade något om havet, och hon 
stannade och såg på honom. 
-Finns det något hav här i närheten? frågade hon. 
-Visst finns det ett hav, sade han. Och om hon bara ville göra honom den stora 
äran, om hon inte drog sig för att gå i hans sällskap, så skulle hon snart få se 
det. 
Han slog in pa en liten stig, som gick rakt mot väster, och hon följde honom. 
Hon såg, att han var klädd som en bättre arbetare och att han hade ett vänligt 
och tilldragande ansikte, fastän sättet var nästan löjligt ödmjukt, och hon drog 
inte ett ögonblick i betänkande att följa honom. 
Det lagade sig till att bli en vacker kväll. Det kom ett så besynnerligt rött 
Ijus sjunkande ner ifrån himlen. Hon tyckte, att luften omkring henne fick färg 
och blev synlig. Hon tyckte, att den fylldes med små späda rosenblad, som kom 
dalande ner såsom snöflingor och gjorde hela slätten om kring henne skär som en 
rodnande brud. 
Och när hon kom fram mot den västra bergväggen, såg hon, att den inte var 
sammanhängande, såsom hon hade trott. Den bestod av väldiga bergblock, men de 
stod inte tätt intill varandra, utan det fanns genomgångar på flera ställen. 
Och den unga arbetaren förde henne in mellan klipporna, och hon såg vit sand på 
marken och ett och annat snäckskal. 
Sedan, när hon hade vikit om ett hörn på klippväggen, måste hon stanna och dra 
djupt efter andan. 
För det låg vid, öppen rymd framför henne. Där svallade hela det röda lufthavet, 
och där utbredde sig hela det vita vattenhavet, och det fanns ingenting, som 
stängde. Det var öppet och fritt ända bort till solen, som höll på att gå ner 
längst i väster. 
Det fanns intet annat land framför henne än en smal sandremsa med en lång 
stenbrygga och längre ut i havet några svarta skärryggar, som stack upp ur det 
pärlemorfärgade vattnet. 
Och i samma stund, som hon såg detta, visste hon, att hon var räddad. För var 
skulle hon hellre vilja vara än på ett ställe, där hon hade så mycken skönhet så 
nära sig, så mycken skönhet, som hon kunde få se alla dagar? 
Att ingen hade kommit att tala om detta för henne! Hon satte sig ner på en sten 
och dröjde länge kvar där. Och hon sög in Ijus i sina ögon. Hon lät blickarna 
glida över den vida rymden, de fick skena i väg så långt de hade lust, såsom 
fåglar, som hade blivit utsläppta ur en trång bur. 
Och hon tackade Gud för sitt hem och för att det stora, mäktiga, vida, friska 
havet fanns i dess närhet. 
Hon satt visst alldeles för länge utan att säga något. När hon äntligen såg upp, 
märkte hon, att den unga arbetaren hade gått sin väg. 
Hon var egentligen rätt nöjd med detta. Hon skulle nog tacka honom en annan 
gång. Hon var glad nu att få ensam. 
Hon kände sig hoppfull och stark. Nu kunde hon på ett annat sätt än förut strida 
mot det beklämmande och farliga, som låg lägrat över slätten. 
Med ens kom hon att tänka på mannen och att han kunde vara orolig. Och hon reste 
sig för att gå hem och tala om för honom, att hon var Iycklig och botad. Och hon 
ville tacka honom för hans stränghet och för att han sände ut henne till att 
trotsigt möta sin fiende. 




SEGELTUREN.
Det var en söndagsförmiddag långt fram i oktober. Det kom svepande en tung blåst 
från söder, från länder, där värmen ännu var bofast, där rosorna ännu höll på 
att blomma och sätta knopp, där vindruvorna nyss hade plockats och den första 
druvsaften jäste i karen på bondgårdarna. 
Den tunga sunnanvinden hade med sig oroliga och ängslande Ijud. Om man Iyssnade 
länge till den, så blev man förvirrad, som om man hörde en främmande man tala 
ett obekant språk. Man visste inte vad det var för saker, som den ville berätta, 
om det var stora hemligheter eller om den bara ville viska till en om alla de 
gulnade träd, om alla de avfallna fjärilsvingar, om alla de tomma fågelbon, som 
den hade farit förbi på hitresan. 
Denna söndag hade Sven Elversson seglat sin far till den lilla hamnplatsen 
utanför bergmuren i Applum, och fadern hade gått fram till kyrkan för att höra 
på gudstjänsten. Men sonen hade inte följt med honom fram till slätten, utan han 
hade sökt upp åt sig en klyfta strax till höger i bergväggen. Han kände till den 
av gammalt och hade legat där uppe på den gröna Ijungbädden redan som pojke. 
Detta var den bästa tid, som Sven Elversson hade upplevat, sedan han hade kommit 
hem till sitt fädernesland. Det där tålmodiga och försakande leendet hade till 
och med börjat försvinna från ansiktet, och de bittra smärtor, som hade bott i 
hans själ, hade nästan upphört att plåga honom. 
Medan han låg där uppe på klipphyllan och Iyssnade till vinden och undrade vad 
den ville säga honom och stirrade utåt havet, som låg stort och tomt framför 
honom, så kom han att tänka på en syn, som han hade haft en gång, när han hade 
legat just som nu i en klippsluttning vid en havsstrand med en vidsträckt 
vattenyta framför sig. 
Han hade blivit trött av det starka solglittret på vågorna och hade slutit 
ögonen och legat stilla en lång stund. Men när han sedan helt hastigt hade 
öppnat dem och blickat rätt framför sig neråt det stora vattnet, hade han sett 
en sjöjungfru. 
Det var bara för ett det kortaste ögonblick. Hon försvann, så snart som hans 
blick hade nått henne, förvandlades till en flik av vit dimma, som hade svävat 
bort över vattnet. 
Men sett henne hade han gjort i alla fall, och det hade uppstått en stor glädje 
inom honom, han hade känt sig gynnad och hedrad och överlycklig, därför att han 
hade fått se en skymt av ett av de sköna naturväsenden, som fyller luft och hav 
och som eljest döljer sig så svartsjukt för människor. 
Han hade känt sig viss om att hela hopen av sjöjungfrur hade lekt på vattenytan, 
men när han hade börjat Iyfta ögonlocken, hade de allesammans försvunnit. Det 
var bara denna enda, som inte hade hunnit undan i tid. 
Och detta hade han aldrig kunnat glömma, och aldrig hade han suttit ensam utmed 
ett ödsligt hav, där ingen seglare syntes, utan att han hade slutit ögonen och 
legat stilla en lång stund, för att sjöjungfrurna skulle tro, att han sov, och 
våga sig upp ur djupet. Men aldrig mer än den första gången hade han haft Iyckan 
med sig och fått se någon av dem. 
Han gjorde om försöket också den här dagen, fast; med ringa förhoppning, men då 
han ansåg sig ha legat stilla lange nog och slog upp sina ögon, blev han helt 
häpen, för visserligen sågs ingen vit kropp, hälften jungfru och hälften fisk, 
ute bland vågorna, men på en hög sten, som låg i vattenbrynet, satt en ung 
kvinna. Och som hon satt där, Ijusklädd, smidigt ihopkrupen överst på stenen, 
kunde hon likaväl vara kommen från vatten som från land. 
Men det märktes nog snart, att hon, som satt på stenen, inte var någon av de 
sorglösa naturandarna. Hon torkade sig gång på gång i ögonen med en näsduk, så 
att det var tydligt, att hon inte var annat än ett stackars människobarn, som 
kunde känna smärta och fälla tårar. 
Sven Elversson satt och såg på henne och undrade vad det var för en sorg, som 
tryckte henne. Och han ville gärna veta om det nu åter var några fula kullar 
eller stängande bergmurar, som gjorde henne så ängslig, att hon inte kunde gå i 
kyrkan, utan måste sitta ensam och gråta vid havsstranden. 
Han såg hur den späda kroppen skakades av snyftningar, och på hela hållningen 
kunde han märka hur tung den oIycka var, som hade träffat henne. Och han 
förstod, att hon hade gått ner till havet för att få tröst, därför att hon ingen 
annan hade, som hon kunde vända sig till, men den här gången hade havet inte 
kunnat hjälpa henne. 
Ett ögonblick efteråt hörde den unga kvinnan, som satt på stenen, ett svagt 
rassel bakom sig. Hon såg en man komma nerklättrande från en klipphylla och 
tyckte sig känna igen den unga arbetaren, som för några veckor sedan hade visat 
henne havet. Och hon torkade skyndsamt sina ögon och gick emot honom för att 
äntligen få tacka honom. 
-Jag såg, att ni satt här, sade den unga arbetaren, och då tog jag mig friheten 
att gå fram. Jag har min båt liggande här vid bryggan. Den är en god seglare, så 
simpel den är, och kanske att jag kunde få den äran att bjuda er på en segeltur 
? 
En annan dag hade hon troligen inte antagit hans bjudning. Men just då var hon 
så tacksam för varje smula vänlighet, att hon inte kunde säga nej. Och inte 
ville hon heller, att den unga arbetaren, som såg så ödmjuk och snäll ut, skulle 
tro, att hon nekade att följa med, därför att hans båt var en simpel, omålad och 
odäckad fiskarbåt, eller därför att han själv var en simpel, arbetsklädd 
människa, som den här dagen uppträdde i stora sjöstövlar och grov kavaj och en 
mycket klädsam sydväst, som var formad som en gammal sjökonungs stålhjälm. 
Och så stötte de från land, och han fick upp storseglet, och den tunga 
sunnanvinden fyllde det och kastade båten på sidan. Och han höll rodret hårt och 
styrde rätt mot väster, och de flög ut ur kilen fram mot havsöppningen. 
Den unga prästfrun hade, som sagt, inte alls följt med på segelturen, därför att 
hon hade väntat sig något slags nöje av den. Hon hade inte trott, att det fanns 
någon förströelse till i världen, som kunde förskingra den myckna sorg, som låg 
över henne den här morgonen. 
Men när hon hade seglat en stund, så kunde hon inte hjälpa, att blodet rörde sig 
livligare i hennes kropp och att hon kände det lättare att bära det svåra, som 
var henne pålagt. 
Det var en dag med klar himmel, så när som på några små vita molnfläckar. 
Men så klart det var, så fanns det tillräckligt med fuktighet i luftlagren nere 
vid jorden för att bryta Ijuset och göra alla nakna och torra skär och holmar 
gråvioletta eller rödaktiga eller blågrå. 
Och den räckte också till för att på något sätt förstora och höja dem, så att de 
låga gråstensklyftorna Iyfte sig med väldighet och makt och majestät upp ur 
vattnet. 
Och till att göra alla skrevor djupa och svarta och alla branter förfärande och 
svindlande och till att utmärh all#l avstånd, så att man såg bergkam stå bakom 
bergkam allt mjukare och finare och mera himmelska färgtoner. 
Och när åter en stund hade gått, då fick den unga frun en så stilla och from och 
frågande blick i sina ögon# och hon lade ner sina knäppta händer i skötet liksom 
i tillbedjan inför allt det härliga, som utbredde sig omkring henne. 
Och för en stund tänkte hon inte på något annat, än att hon nu fick göra 
bekantskap med ett Guds under. Hon fick göra riktig bekantskap med havet. Hon 
hade inte anat förut hur det var att komma det så nära, att känna dess andedräkt 
susa i sina öron, att se in i dess skiftande ansikte, att lägga sig intill dess 
vaggande barm och känna hur hon blev vrs#jat till ro. 
Sven Elversson svängde om rodret, och de länsade undan mot norr, in mellan 
skären, så att hon fick segla under skrovliga bergväggar och fick se små röda 
fiskarkojor stå under gamla päronträd, som var överhöljda med tunga, rödbruna 
frukter, och fick upptäcka små ängar mellan skrevorna, som var mera stickande 
gröna, mera stickande och levnadslustigt gröna än i den vänligaste vår. 
Han förde henne från sund till sund. Hon möttes av vita ångbåtar och av tunga, 
överlastade skutor och av lätta jakter, som gled fram över vattnet lika 
ofantliga, seglande fjärilar. 
Men Sven Elversson förvånade sig över havet och skär och skutor och kojor och 
#ingar och päronträd. För en sådan storhet och färgrikedom och skönhet ägde de 
inte alla dagar. Han gladde sig åt att den unga kvinnan hade fått se dem; när de 
var i högtidsskrud. 
De måtte ha vetat, tänkte han, hur högt hon älskade skönheten. 
Och med Sven Elversson själv var det på samma sätt som med skären och havet. Han 
visade sig mer till sin fördel, än han eljest brukade. 
De två i båten talade först om vädret och om skönheten omkring dem, och han 
lärde henne namn på de klippor och öar, som de seglade förbi. Men så småningom 
kom de in på andra ämnen och språkade om allt, som fanns, om gammalt och nytt, 
såsom hade de varit gamla vänner. 
Och han lade av den hindrande ödmjukheten och skyggheten och talade fritt och 
naturligt, och hon förundrade sig och tänkte på att sådana unga män, som växte 
upp i skärgården och tidigt kom ut till sjöss och fick se främmande länder, de 
måste ju förvärva en helt annan bildning och världserfarenhet än folk, som 
ständigt vistades på landbacken. 
Hon fattade ett verkligt stort förtroende till honom, för han var blygsam och 
fin och klok, och hon önskade, att hon kände honom bättre och visste vem han 
var, och att hon hade en sådan man som han att fråga till råds, när hon råkade 
ut för sådant, som hennes eget förstånd inte kunde reda sig med. 
Och vad Sven Elversson beträffar, så kom det, medan han talade med henne, över 
honom en besynnerlig lust att berätta om sin förbrytelse for denna oskyldiga, 
som inte visste vad synd var. 
Han tänkte på att de människor, som hittills hade förargats över honom och 
fördömt honom, de var alla väl förtrogna med last och synd. Alla hade väl någon 
gång bedragit, Ijugit, småsnattat, stulit, varit högmodiga, obarmhärtiga, lata, 
giriga, hämndlystna eller ondsinta. 
Men denna unga prästdotter hade fått leva ett så stilla och skyddat liv. Hon var 
inte fläckad av lidelser eller begär. Hon hade ännu inga djupa erfarenheter av 
egen och andras syndfullhet. Hon hade aldrig hyst en ond tanke och hade aldrig 
velat skada en människa. 
Han kunde inte vänta sig någon alltför mild dom av henne, för hon var så 
övermåttan känslig, att hon på intet sätt kunde lägga band på sin avsky för 
allt, som var henne motbjudande. Men i alla fall tyckte han sig vilja vädja till 
hennes utslag. Hon skulle bli hans högsta domstol. Han kunde inte gå till kungs 
för att få en rättvis dom, men han kunde gå till henne. 
Han stred dock länge emot, så blyg och osäker som han var, och medan han satt 
och tvekade, märkte han, att den unga frun hade blivit tyst igen. Det tycktes 
vara något, som hon gärna ville ha sagt, men som hon hade svårt att komma sig 
för med. 
Men så till sist blev hon färdig, och hon grep sig an helt beslutsamt, störtade 
sig rakt in i ämnet. 
-Ni såg nog, att jag satt och grät, när ni kom fram till mig för en stund sedan? 

-Ja, sade han, det kan jag ju inte neka till. 
-Ja, det var just ingen stor sorg, sade hon. Det var bara ett brev, som jag hade 
fått. Det var från en god vän till mig, en rik bonddotter, som gifte sig helt 
nyligen och som kelda fått en så bra och förmögen och framstående man, # att jag 
och alla människor trodde, att hon skulle bli # förfärligt Iycklig. 
-Och nu har kanske inte detta hopp gått i fullbordan? sade Sven Elversson och 
lade båda händerna på rorkulten och böjde sig fram mot henne och tycktes bli 
utomordentligt intresserad av allt, som rörde den goda vännen. 
-Nej, sade hon och såg långt bortåt havet, som om hon inte ville möta hans 
blick. Hon har inte blivit det. Hon skriver, att mannen jämt är missnöjd med 
henne. Och hon kan inte förstå varför. Hon frågar mig om jag inte kan ge henne 
någon förklaring. Men jag kan inte, jag ville så gärna hjälpa henne, men jag 
förstår ingenting, jag heller. Ni kan nog tänka er, att det där gjorde mig 
ledsen. Det var därför, som jag inte kunde låta bli att gråta. 
-Det kan jag väl första, sade Sven Elversson. Men skulle inte fru Rhånge fråga 
kyrkoherden? Han har en så stor erfarenhet. 
Hen rodnade och kastade en hastig och liksom litet misstänksam blick bort till 
honom. Men när hon hade sett, att hans ögon mötte hennes klara och öppna, utan 
minsta baktanke, fortfor hon: 
-Jag tror inte, att hon vill, att jag ska fråga min man om saken. Det är framför 
allt, när de har varit borta på någon bjudning och ska åka hem, som han är i 
dåligt humör. Då vill han knappast tala till henne. Och vad hon än försöker 
säga, så svarar han bara något försmädligt eller ovänligt. 
-Men är ni säker på att det inte kan vara något i den unga hustruns uppförande, 
som mannen kan finna opassande? föreslog Sven Elversson. 
-Nej, sade den nygifta frun ivrigt, det är jag viss om att det inte är. De är ju 
allvarligt sinnade, både hon och han, och vart de kommer, går det stilla och 
ärbart till, och det blir inte fråga varken om dans eller om några uppsluppna 
lekar. Men i alla fall så har nog min vän tänkt på detta, att mannen kunde ha 
funnit henne för munter och livlig; så att sist hon var borta, satt hon hela 
tiden inne hos de gamla, gifta bondgummorna och talade förstånd. Och det var 
bara, när värden själv kom och ville visa henne sina trädgårdsanläggningar, som 
hon gick ifrån dem. Och värden var ju en äldre man, han talade inte om annat än 
fruktträd och blommor och om att det fanns alldeles för lite trädgårdar i den 
trakten. Och hon blev så itänd och tyckte, att han hade så rätt, och hon frågade 
om han inte trodde, att det skulle gå an att anlägga en liten trädgård, också 
där hon bodde. Och då lovade han henne, att hon skulle få låna hans 
trädgårdsfolk, så att de skulle staka ut en trädgård åt henne nu på hösten, och 
till våren ville han sända henne både buskar och träd. Men på kvällen, när de 
åkte hem och hon ville glädja mannen med de där löftena, såg hon, att han knöt 
handen så hårt om piskskaftet, medan hon berättade, att det vitnade i knogarna, 
och när hästen snavade i en backe, blev han så ond, att han gav den rapp på 
rapp. Och till henne sa han, att hans gård fick lov att vara sådan, som den hade 
varit i hans företrädares tid, och att där fick det inte göras några nya 
anläggningar. Och han bad henne, att hon aldrig skulle göra några sådana 
överenskommelser utan att först fråga honom om lov. Och hon skriver till mig, 
att hon blev så skrämd, så att hon ingenting kunde svara. Hon bara knäppte sina 
händer och bad till Gud, att hon skulle få veta vad detta var och vad det 
betydde. 
Och den unga kvinnan talade hela tiden långsamt och vägde sina ord med stor 
försiktighet, och Sven Elversson hörde på med allt större och större intresse. 
Och han kunde inte låta bli att tänka, att beskrivningen på den där gamla 
mannen, som svärmade för trädgårdsodling, passade in särskilt bra på en 
godsägare, som bodde på en udde utanför Applum och hade en stor gård och 
naturligtvis hade haft en bjudning för prästfolket. Men om detta sa han 
ingenting till henne, som talade med honom. 
-Hon måtte visst vara bra vacker, den där bondflickan, sade han endast. 
Hon kastade åter en förstulen och forskande blick bort till honom. 
-Ja, jag tror nog, att folk tycker, att hon ser rätt bra ut, sade hon litet 
vårdslöst. Men vad har hon för glädje av det, när mannen finner så många fel hos 
henne ooh anmärker pa allt, vad hon gör? När det är, som om hon aldrig mer 
skulle få ha en egen vilja och som om allt, vad hon företar sig, skulle vara 
förkastligt. Och när hon aldrig kan lära sig vad hon får lov till och vad som är 
henne förbjudet. 
Nu höll Sven Elversson på med att kasta om seglet för en kryssning. Han hann 
inte att svara något, innan hon fortsatte. 
-Förr i världen, när hon var hemma, då fick hon aldrig några förebråelser. Där 
var hon alla till lags. Hon var ett föredöme för småsyskonen, och alla människor 
sa, att när hon flyttade från hemmet, så skulle det bli slut med trevnaden. Och 
när hon tänker på detta, så kan hon inte låta bli att småle åt sig själv, för 
nu, sedan hon har fått eget hem, så tycks hon inte duga till något, och hon får 
bannor för vad hon säger och inte säger, för vad hon gör och inte gör. 
"Herregud, vad ska jag svara henne?" tänkte Sven Elversson. "Hon är ensam och 
har ingen att förtro sig till, hon är värnlös och främmande. Och hon behöver 
tala om sin olycka. Hon tycker, att det är en tröst att få tala om den på det 
här sättet." 
Han gjorde bara den anmärkningen, att det hördes, att fru Rhånge var mycket 
fästad vid sin barndomsvän 
-Jag skulle gärna vilja hjälpa henne, sade den unga frun, och nu var tårarna 
åter nära att visa sig, därför att jag vet, att hon är en god och snäll 
människa. Hon tycker om att gå till fattiga och gamla och trösta dem i deras 
bedrövelse, men det får hon inte heller, och detta är nästan det, som är värst 
för henne. Och hon får inte sitta i en bänk i kyrkan, som hör till gården, och 
där hon tycker så mycket om att sitta, därför att den är belägen i koret och 
lite upphöjd, så att hon därifrån kan se ut över församlingen. 
Och Sven Elversson tänkte på den lilla bänken i Applums kyrka, som var avsedd 
för prästgårdsfruntimmerna och som mycket riktigt var upphöjd, så att där gavs 
en god överblick. "Men jag kan inte säga till henne, att mannen är svartsjuk", 
tänkte han. "Det skulle såra henne. Det går kanske över. Det är bättre, att hon 
ingenting vet." 
Men han lade om rodret och slog in på hemvägen. Det var nog bäst för den unga 
frun, att mannen fann henne hemma, när han kom från kyrkan. 
Och i smärta över att inte våga hjälpa henne för att kanske få henne bort från 
sin egen sorg sade han, i det han pekade på en toppig holme långt i väster: 
-Det där är Grimön. Därifrån är den där karlen, som heter Sven Elversson. Ni har 
väl hört talas om honom? 
Hon nickade. 
-Jo, jag känner allt till hela historien. 
Hon tycktes färdig att låta ämnet falla, men plötsligen lade hon till ett par 
ord, som gjorde slut på den smula Iycka han hade känt denna förmiddag. 
-Ni vet väl, att det där skolhuset, som han har byggt inne på kyrkslätten, 
brände ner i går kväll? 
-Brände det? utropade han, och i förskräckelsen släppte hans hand sitt tag om 
rorkulten, så att vinden kastade om seglet och båten höll på att kantra. 
-Ja, det brände ner till grunden, sade prästfrun med största lugn. och väl var 
det. 
Han gjorde en lov för att få båten i rätt kurs igen. Under tiden sade han mellan 
hårt sammanbitna tänder: 
-Varför säger ni, att det var väl, att huset brände? Jag h#r hört sägas, att 
Applumsborna var nöjda med det. 
-Det har jag också hört, förklarade hon, men vad hjälpte det, när barnen inte 
ville gå dit? 
-Ville inte barnen gå i skolan? upprepade han helt hjälplöst. Jag har inte varit 
i land, sedan skolan började, så jag vet ingenting. 
Hon märkte, att han var upprörd över att hon hade sagt, att det var väl, att 
skolhuset brände, och därför berättade hon nu helt ivrigt, att barnen från 
första stund hade varit ovilliga att gå i den nya skolan. De hade hört, att den 
var byggd av en människoätare, och de var rädda, att de skulle gå miste om 
saligheten, därför att de satt och läste i rum, där det luktade kristet blod. 
Medan hon berättade detta, måste den unga kvinnan undra över att mannen framför 
henne blev så tyst, liksom bedövad, att han fick en så inåtvänd blick och att 
det kom ett så tålmodigt och utpinat leende glidande över läpparna. 
Och för att ytterligare rättfärdiga vad hon nyss hade sagt talade hon om, att 
skolläraren och framför allt småskollärarinnan hade gjort sitt bästa. De hade 
talat vänligt och förståndigt med barnen, hade visat dem hur väl det nya huset 
var inrett, hur allt var uttänkt till deras nytta och trevnad. Men barnen hade 
ingenting velat höra, utan bara hållit på med sitt: att huset var byggt av en 
syndens människa och att det var oheligt. 
En del hade fått plötsliga anfall av gråt under lästimmarna. Andra hade tyckt 
sig se syner, och förskräckelse och vämjelse hade stigit för varje da#. Till 
sist hade föräldrarna knappast kunnat förmå barnen att besöka skolan. Man hade 
varit rädd för att de mest upphetsade skulle ta skada till förståndet. 
Sven Elversson satt och såg rätt framför sig.-"Nu får jag min dom av henne, 
såsom jag önskade", tänkte han. "Och hon dömer som alla andra." 
Hon fortsatte med att säga, att det var på barnen, som hon hade tänkt, då hon 
hade sagt, att det hade varit väl, att skolhuset brände. Själva branden hade 
förorsakats av en ren olyckshändelse. Kvinnan, som städade skolsalen, hade på 
lördags eftermiddag råkat välta omkull sin lampa. Eld hade genast yppat sig, och 
innan hon hade hunnit skaffa hjälp, hade den fått överhand. 
-Ja, nu har Sven Elversson fått sin dom av både Gud och människor, sade mannen 
vid rodret. Nu ska man säga, att Gud inte ville tillåta en så ohelig man som han 
att bygga en skola. 
-Ja, man skulle nästan kunna tro... började den unga frun, men avbröt sig tvärt. 
Hon fick en plötslig aning om att den där karlen, som hon nu hade sällskapat med 
i två hela timmar, måste vara Sven Elversson. 
Hade hon inte hört det namnet nämnas den gången, då han hade åkt med dem från 
stationen, fastän hon då inte hade fäst sig vid det? 
Och när hon nu såg närmare på honom! Hon hade låtit sig bedragas av de enkla 
kläderna, för det var en bildad människas ansikte, som hon hade framför sig. Och 
den där främmande brytningen, som hon hade undrat över! Det var väl ett minne 
från hans engelska uppfostran. 
Han höll ögonen nerslagna, och hon satt och såg på det tålmodiga leendet, som 
spelade på hans läppar, och kände sig gränslöst olycklig över att hon hade än 
ytterligare ökat på hans börda av avsky och förakt. 
"Ska jag nu gå hem med denna bedrövliga känsla av att ha förolämpat den stackarn 
mot min vilja?" tänkte hon. "Då får jag mer att sörja över, än jag redan hade, 
när jag kom ner till havet i dag på morgonen. Han lär ju ha varit en lovande ung 
vetenskapsman", tänkte hon vidare, "och har mistat allt. Nu har han offrat 
pengar och arbete på skolhuset för att återvinna människors aktning. Detta r 
brhårt för honom. Jag borde inte ha talat, som jag gjort." 
Det var tyst i båten under hela hemfärden. De gjorde inte något bemödande att 
tala, varken han eller hon. 
När de hade lagt till vid stenbryggan under klippviglsen och han reste sig för 
att hjälpa henne, grep hon efter hans hand. 
-Förlåt mig! sade hon. Jag visste inte, att det var ni. 
Hon böjde sig ner och snuddade med sina läppar mot hans panna, som inte 
skyddades av den skärmlösa läderhjälmen. 
-Vad gör ni? ropade han till och såg ond ut, nästan som om hon hade bitit honom. 

-Jag vill, att ni ska förstå, att jag inte känner # f# som alla andra, sade hon. 

Därmed sprang hon ur båten ner på bryggan, och att se sig tillbaka vandrade hon 
över sandremsan in bland 
Men innan hon hade hunnit långt, kom Sven Elversson efter henne och lade sin 
hand på hennes arm, för att hon skulle stanna. 
-Tack och välsignelse över er! sade han med dämpad och bruten röst. Men kom 
ihåg, fortfor han, att ni får aldrig, aldrig mer göra något sådant, och ni får 
inte tala om för er man, att ni har gjort det! Annars kunde han bli så 
svartsjuk, att han död 
Sven Elversson hade lämnat den unga prästfrun, och hon fortsatte sin vandring 
framåt åkrarna, men hans sista ord genljöd i hennes minne. 
Svartsjuk! Kunde det vara sant, att hennes man var svartsjuk? 
"Ah, seså!'l tänkte hon. "Det är ju alldeles omöjligt. Han måste ju veta, att 
jag tillhör honom med hela min själ, med alla mina känslor och tankar." 
Det förekom henne så orättvist, så kränkande, att någon kunde tro, att hennes 
man var svartsjuk, att hon omigen fick tårarna i ögonen. 
-Gud vet hur det förhåller sig med den där Sven Elversson, sade hon för sig 
själv. Fastän många känner äckel för honom, säger alla, att han ska vara en god 
man. Men han lider kanske inte alldeles oskyldigt. Hur skulle Edvard kunna vara 
svartsjuk på mig? Det där satt han alltså och gjorde opp för sig, medan jag 
talade med honom i båten. 
Jag önskar, att han vore här, så att jag finge säga honom sanningen, fortfor 
hon. Och sanningen är den, att Edvard har upphört att älska mig. Det är hans 
olycka och min. Men han är inte svartsjuk. Ack, han, som står så högt, på vem 
skulle han vara svartsjuk? Och den där karlen trodde, att han till och med 
skulle kunna bli svartsjuk på honom! 
Han har upphört att älska mig, upprepade hon. Han kan inte hjälpa, att han inte 
längre älskar mig, men han kan inte ha upphört att tro på mig och min kärlek. 
Det vore orättvist, det vore kortsynt, det vore nästan löjligt. 
När hon kom hem och trädde in i förstugan, kom jungfrun emot henne med en 
bestört min. Hon berättade, att gudstjänsten redan var slut. Kyrkoherden hade 
kommit hem från kyrkan, och han hade blivit mycket förskräckt, då han inte hade 
funnit frun inne. #an hade sökt henne överallt, varit ända nere vid havet. #a, 
nu satt han i sitt rum. Det vore nog så gott, att frun ginge in till honom 
genast. 
Hon öppnade dörren till skrivrummet. Var han sjuk? Där satt den stora, starka 
karlen med ansiktet stött mot armarna, han vaggade fram och tillbaka och kved 
och jämrade sig. 
När nu Sigrun kom in till honom och förvånad frågade vad som fattades honom, såg 
han upp och var då så förändrad, att hon knappast kände igen honom. Hela 
ansiktet var sammandraget och litet, ögonen var urblekta och glåmiga, det svarta 
skägget hängde i stripor och tovor neråt kinderna. En sådan förvandling hade hon 
aldrig trott att en människa kunde undergå på så kort tid. 
Han såg stort på henne, liksom kunde han inte känna igen henne. Sedan strök han 
med händerna över ansiktet. Han arbetade för att bli sig själv igen, densamma 
försiktiga och värdiga och självsäkra mannen, som han alltid brukade vara. Men 
han måste ge upp det, rörelsen blev honom övermäktig, och tårarna kom störtande 
ur ögonen på honom. 
Han sträckte ut en arm mot henne, och utan att resa sig upp drog han henne 
intill sig. Och han varken kysste eller smekte henne, utan bara lutade sitt 
huvud mot hennes bröst och grät, så att det var alldeles hjärtslitande. 
Hon bad och bad omigen, att hon skulle få veta vad det var, som plågade honom, 
men det dröjde länge, innan han kunde tala om det för henne. 
Och det var ingenting annat, än att han hade kommit från kyrkan och inte funnit 
henne hemma, och han hade sökt henne i omgivningen och ända nere vid havet, och 
# #n inte hade sett henne, så hade han trott, att hon hade övergivit honom och 
smugit sig bort ifrån honom. 
Hon kunde inte låta bli att ge upp ett litet skratt, som var fullt av 
tillfredsställelse och triumf. 
- Du får aldrig mer gå ifrån mig, sade haa# r lov att ge mig ett löfte nu, att 
du aldrig går ifrån mig. Du får lov att alltid låta mig veta var jag kan finna# 
ör annars ser du ju att jag mister förståndet. 
Hon lovade honom allt, vad han ville. Hon lovade honom, att ingen utom döden 
skulle skilja dem åt. 
Och sedan stod hon kvar bredvid honom och strök över hans hår, tills han åter 
kom att se ut som en människa. Och hon kände sig lätt om hjärtat, därför att hon 
hade fått ett vittnesbörd om hans kärlek. Men på samma gång kände hon sig något 
litet frånstött och främmande, för detta var en sådan kärlek, som hon inte 
förstod. Den var henne för het och för vild. 
Hon frågade honom hur det någonsin kunde falla honom in att tro, att hon skulle 
vilja svika honom, och då kom det fram, att han visste, att hon var så mycket 
förmer än han. Hon var från en annan värld. Hon var god, hon, utan att hon 
behövde tänka på att vara det. Och han gick jämt och var rädd för att hon skulle 
försvinna ifrån honom. Han var inte värd att få behålla henne. 
Och hon tänkte, att detta menade han inte. Detta kunde han inte mena. Det var 
bara hans kärlek, som upphöjde henne, såsom kärleken alltid vill. På samma sätt 
hade hon hittills upphöjt honom i sitt hjärta. 
Hon var nu inte olycklig och modlös, såsom hon hade varit på morgonen, men det 
steg in hos henne en känsla av fruktan för mannen. Och om sin segeltur med Sven 
Elversson nämnde hon inte ett ord. 
Under tiden var Sven Elversson och hans far på väg till Grimön. Gamle Joel 
skötte rodret, och sonen låg i fören utsträckt så bekvämt, som det gavs 
tillfälle till. 
Joel hade kommit till honom med nyheten om eldsvådan, som han hade fått höra vid 
kyrkan. Han såg gammal och böjd och modlös ut där han satt. Han tänkte på att nu 
efter detta misslyckande var alla vägar till uppkomst stängda för sonen. 
Sven Elversson låg och strök över sin panna. Ibland for han sakta med fingret 
över den, ibland med hela sin fina och smala hand. 
I sin själ kände han en märkvärdig frihet och rörlighet. Tankarna kom klara och 
oemotsägliga. Vägar öppnade sig för honom. 
-Far, ropade han, då han hade legat en stund, jag tror ingenting är så mäktigt 
som äcklet. Det besegrar alla. Ingen kan kämpa emot det. Man bör veta det fran 
början. Den, som kämpar mot äcklet, kommer att bli slagen. 
Fadern höjde litet på axlarna. Han grymtade något till svar, som inte hördes 
mittunder vagsvall och vindsus. 
Sven Elversson låg allt fortfarande kvar och tänkte. När hans själ om en stund 
hade funnit ut något, som återigen syntes honom klart och oemotsägligt, höjde 
han rösten och ropade till fadern: 
-Men äcklet är ingenting ont. Det är en varnare och vaktare. Och den, som kan 
begagna sig av äcklet och bruka det till sådant, som är gott, han kan göra 
mycken nytta bland människorna. 
Gubben såg upp. Det tändes en liten gnista i hans vattniga grå ögon, och han 
rätade litet på sin böjda rygg. 
Nu sprang sonen upp, vandrade över tofterna fram till fadern och satte sig 
bredvid honom. 
-Det har hänt mig något i dag, sade han, något, som har hjälpt mig. Jag är inte 
bedrövad över skolhusets brand. Jag har fått annat att tänka på. 
Därpå gick han åter och lade sig i fören, hörde på sunnanvindens tunga susning, 
såg på de färgskimrande skären och strök över pannan med sin smala, fina hand. 




SÄMRE ÄN DEN SÄMSTE.
Den anklagade, Julius Martin Lamprecht, låg på britsen i rannsakningshäktet i 
tingshuset i Knapefjord och stirrade ut i den gråa skymning, som rådde omkring 
honom. 
Nu, som så många gånger förut, sedan han hade blivit häktad, låg han och gjorde 
klart för sig, att han var oskyldig och inte hade någon anledning att bekänna. 
"Om jag verkligen vore skuld till att de där gamla människorna fick sina skallar 
inknackade", tänkte han, i det han påminde sig några ord, som han hade yttrat 
under förmiddagens förhör, så skulle jag förstås inte neka. För jag vet, att det 
heter öga för öga och tand för tand. Och att rättfärdigheten måste 
upprätthållas. Och det är bättre att ta sitt straff i denna ändliga värld än att 
vänta det i den nästa, där det inte bliver något uppehåll i bedrövelsen." 
Den anklagade var omkring fyrtiofem år gammal och såg nästan jättelik ut där han 
låg på britsen. Håret var lockigt och gulvitt som på ett barn, hyn hade 
bibehållit ungdomens Ijusa färgtoner med ett inslag av skärt på kinderna. 
Mustascherna var Ijusa och av anmärkningsvärd längd. Ansiktet i det hela 
vackert, med välformade drag. Endast ögonen, som för övrigt var vackra, de 
också, var obehagliga, med en blick, som än var envist stirrande, än osäkert 
kringfarande från golv till tak, från hörn till hörn. 
"Var och en efter sin art", tänkte den anklagade. "Med domare och allmänna 
åklagare förhåller det sig så, att man med dem måste tala en särskild sorts 
sanning, därför att den verkliga sanningen inte kan nå fram till deras hjärtan, 
utan måste förtolkas." 
Samtidigt som han låg och klargjorde för sig, att han inte alls hade begått 
något mord, såg han sig själv, hungrande och frysande, klädd i eländiga 
luffarpaltor, komma in sent en vinterkväll i ett ensligt beläget torp, undangömt 
mellan en hop steniga och ofruktbara bergkullar. Dörren hade av våda stått 
ostängd, och han mindes hur förfärat det gamla folket, som hade suttit vid ett 
bord under fönstret, hade blickat upp, då han steg in, och hur bråttom de hade 
haft att skjuta igen bordslådan. Han talade vänligt till dem, satt med dem vid 
brasan och värmde sig, åt deras mat utan att visa någon ängslan, men kände hela 
tiden på sig, att de var missnöjda med att han var där och att de önskade honom 
tusen mil borta. 
"När man är en frigiven straffånge, som har varit insatt på livstid, fast man 
genom ett utmärkt uppförande har fått straffet förkortat till endast tjugu år", 
tänkte den anklagade och var nu åter inne i det anförande, som han denna dag 
hade tillåtit sig att hålla inför rätten, "så ligger det nära till hands att bli 
misstänkt. Man kan inte begära bättre. Man skulle själv göra samma misstag." 
Samtidigt såg han för sin inre syn mycket tydligt hur han och de båda gamla gick 
och lade sig i var sitt hörn av stugan, de i sin säng och han på golvet på en 
halmmadrass. Elden brann ännu på härden, sedan de hade lagt sig, och han såg de 
två vita huvudena vila bredvid varandra. Själv låg han hårt och obekvämt, han 
frös och kände sig olustig, och framför allt förargade det honom, att de där 
gamla nu låg och missunnade honom natthärbärget. Yxan, med vilken gubben hade 
hackat av några kvistar för att stoppa under grötgrytan, låg kvar på huggkubben. 
Han undrade om den med avsikt var lämnad så, att bladet skulle ligga och blänka 
i eldskenet. För att vara lätt synlig och lätt till hands? 
Han började bli sömnig, men var rädd för att somna in. När han väl sov, kunde ju 
de två andra ta sig till vad som helst med honom. Gubben var rätt kry trots sina 
sjuttio år. Och de var två emot en. 
-Det borde vara så, att den, som har tjugu års straffarbete bakom sig, bleve 
mindre utsatt för misstankar än andra, som inte vet vad det vill säga att sitta 
inne, mumlade den anklagade och påminde sig återigen några av de förmanande och 
tillrättavisande ord, som han under förmiddagens rannsakning hade riktat till 
den unga domaren, som ledde förhöret. Men man vet ju, att det inte anses så, 
åtminstone handlas det inte efter den regeln. 
Samtidigt som han påminde sig dessa vackra ord, såg sig den anklagade ligga på 
golvet i torpstugan och anstränga sig för att Iyssna till det gamla parets 
viskningar. Det var något, som gubben yrkade på, men gumman höll emot. "Låt 
honom bara somna in först!" hörde han henne säga. Vandringsmannen på den hårda 
halmbädden kände sig alltmer otrevlig till mods. Det var tydligt, att de gamla 
hade pengar hemma och att de fruktade, att han skulle stjäla dem. Det är 
otroligt så många faror en stackars vägfarande kan råka ut för. 
Han förställde sig, låtsade, att han sov, och snarkade Ijudligt för att få se 
vad de skulle ta sig till. Det blev inte annat, än att gumman läste högt en 
aftonbön. Han tyckte, att det var höjden av förställning, han, som visste vad de 
hade i sinnet. Han, som såg hur yxbladet låg och blänkte i skenet av de sista 
eldbränderna, färdigt och till reds. Han, som förstod, att de bara ville söva 
hans vaksamhet till ro. 
"Men", tänkte den anklagade, "det där är sådant, som man aldrig kan få en domare 
att begripa. Han vill aldrig höra talas om nödvärn, framför allt inte, när det 
är fråga om en fattig vandrare, som kommer skyddslös och vapenlös in i en 
främmande stuga. Men vad mig beträffar, kallar jag inte sådant för mord. Om jag 
inte hade gått opp och knackat in skallen på dem, så hade de gjort detsamma med 
mig. Jag tror inte, att de verkligen hade somnat in, fastän de låg stilla och 
inte rörde sig. De bara låtsades. Om jag hade låtit lura mig att somna in på 
fulla allvaret, så skulle man ha fått se hur det hade gått. Vips hade de varit 
uppe ur sängen och i färd med yxan. Och ingen konst att gräva ner ett lik och 
gömma det i en sådan vildmark. Det är nästan inte rätt att utsätta människor för 
sådana frestelser." 
För varje gång den anklagade på detta sätt gick igenom mordnattens händelser, 
blev han alltmer övertygad om att han endast hade begått ett nöddråp. 
Han hade inte väntat till en början, att han alls skulle bli häktad. Dels var 
torpet, där de två gamla låg och sov med var sitt yxhugg i pannan, beläget långt 
från allfarväg, och han kunde hoppas, att ingenting skulle bli upptäckt, förrän 
han hade hunnit sätta sig i säkerhet. Dels kände han sig hela tiden så oskyldig, 
att han tyckte, att han borde skyddas av den högre rättvisan. Ty den högre 
rättvisan var av annat slag än den lägre, jordiska. Den förstod, när en stackare 
var i nödläge. Den högre rättvisan kunde man, så att säga, tala förstånd med. 
Vad den högre rättvisan kunde ha att invända mot honom, det var - det erkände 
han villigt - ett par små nödlögner, som han hade tillåtit sig under 
rannsakningen, angående de ställen, där han hade uppehållit sig mordnatten och 
dagarna efter mordet. Men så samvetsgrann han än ville vara, och så mycket han 
älskade rättfärdigheten, så ansåg han, att dylikt var ursäktligt i hans fall. 
För när man, emot all rättvisa och billighet, hade blivit häktad bara av det 
skälet, att man hade varit straffad förut, samt kanske också något lite därför, 
att man hade befunnits vara i besittning av de mördades sparbanksbok, så hade 
man blivit tvingad att vika av en smula från sanningen. Man hade också måst 
förklara, att man hade stulit boken ur fickan på en medpassagerare på järnvägen. 
Man hade inte försökt säga, att man hade bekommit den på ärligt sätt, utan 
erkänt, att den var stulen. Och var medpassageraren hade fått sparbanksboken 
ifrån, det visste man naturligtvis inte. Det var för mycket begärt, att man 
skulle ha reda på hans vägar och utvä#gar. 
Den anklagade gjorde om detta sitt resonemang gång på gång, och för varje gång 
kände han sig allt mer och mer skuldlös. Om en stund, då dörren till 
rannsakningshäktet öppnades och notarien, som hade lett förmiddagens 
undersökning, trädde in till honom, åtföljd av fånggev-ldigern, som var 
nerskickad från länshäktet, och av en ung man, som var klädd som någon sorts 
bättre arbetare, var han fullt och fast övertygad därom, att han endast genom en 
synnerlig nåd hade undgått att bli lönnmördad. 
Fången reste sig genast från britsen och intog en hövligt avvaktande hållning. 
Såsom han hade lovat fängelseprüten, ville han alltid iaktta ett gott uppförande 
och visa, att han inte endast var en vän av rättfärdigheten utan också u# dess 
tjänare. 
-Jag vill tala om för Lamprecht, sade den unga domaren, att i morgon faller 
domen i ert mål. Och jag vill ännu en gång uppmana er att innan dess genom 
uppriktig ånger och bekännelse lätta ert samvete och vinna ett mildare straff. 
Den anklagade mötte domarens uppmaning med en energisk skakning på huvudet. För 
övrigt upptog han den med förstående och överseende. 
-Jag fattar ju visst, att notarien befinner sig i en svår belägenhet, sade han. 
Jag har själv lärt mig att äblci r#K färdigheten, som är grundvalen för oss 
alla, den, som #i hsr att lita till. Och jag fattar, att man har sina 
betänkligheter. Man vill varken fälla en oskyldig eller ge fri en brottsling. 
Under det att han sade detta, märkte den anklagde att domaren ett par gånger 
gjorde en rörelse med handen för att avbryta, men han låtsade inte om det. När 
man har suttit på tukthus i tjugu år, har man samlat in en smula erfarenhet och 
kan ha en del saker att säga, som kan vara nyttiga att höra för en notarie, som 
måhända sitter sitt första ting. 
Man lät honom tala till punkt. Därefter fortsatte domaren fullkomligt oberörd: 
-Lamprecht har stor svårighet att lämna klara och tydliga svar. Därför har jag 
här satt opp trenne punkter, som ni har att svara på. Notarien tog fram ett 
papper, som han, under det att han läste upp innehållet, höll fram för den 
anklagade. 
"Erkänner undertecknad, Julius Martin Lamprecht, att han mördat torparen Jonas 
Mikaelsson med ett yxhugg natten till den trettonde februari 1909? 
Erkänner undertecknad, Julius Martin Lamprecht, att han mördat torparhustrun 
Brita Gustava Mikaelsson med ett yxhugg natten till den trettonde februari 1909? 

Erkänner undertecknad, Julius Martin Lamprecht, att han visste, att de båda 
makarna innehade en sparbanksbok med insatta tvåhundra kronor och att det var 
för att bemäktiga sig denna, som han har begått mordet?" 
Notarien lade papperet ifrån sig på bordet. 
-Lamprecht har nu att begrunda detta, sade han. Lamprecht vet själv, att ni inga 
utsikter har att bli frikänd, men en frivillig bekännelse kan medföra lindring i 
domen. Här ligger nu papperet, och jag ska säga till om att bläck och penna tas 
in till Lamprecht. 
Den anklagade hade blivit djupt förolämpad av domarens kritik över hans sätt att 
uttrycka sig och hade helt och hållet förlorat sitt goda humör. Hans blick hade 
blivit stirrande och tom. 
-Lamprecht har förstått vad jag har sagt? sade domaren. Lamprecht har uppfattat, 
att det är tre frågor, som Lamprecht ska besvara, och att bläck och penna ligger 
till reds här på bordet? 
Den anklagade drog in luft i lungorna. Han var så förolämpad, att han inte 
längre gitte bibehålla sitt goda sätt. Han spottade på papperet. Därefter gick 
han tillbaks till britsen, kastade sig ner på den och slöt ögonen. 
-Ett nytt papper ska genast bli intaget till Lamprecht, sade domaren med samma 
lugn, som han hade visat hela tiden. Lamprecht har nu en timme på sig. Så länge 
stannar jag här i tingshuset för att vänta på svar. Lamprecht tycker om uppskov 
och undanflykter. Det är min mening att visa Lamprecht, att tiden för sådant nu 
är förbi. 
Den anklagade svarade endast med en svordom. 
Strax därpå hörde han dörren öppnas och antog, att de besökande hade lämnat 
rannsakningshäktet. Han gjorde sig inte besvär med att öppna ögonen och se 
efter. 
Han kände på sig, att han hade utgått som segrare ur ordskiftet. "Den där pojken 
vågar inte utsäga en fällande dom", tänkte han. "Inte mot mitt bestämda nekande. 
Vad hans papper angår, så behöver jag inte svara på det. Vad skulle det tjäna 
till?" 
Där han låg utsträckt på britsen, såg han samma syner som förut, förde samma 
resonemang med domare och åklagare, blev för varje minut mer och mer övertygad 
om sin absoluta oskuld, kände sig fullkomligt viss om att de gamla i torpet hade 
brukat lägga försåt för ensamma vandrare, att de hade flera än en vägfarande på 
sitt samvete. 
På samma gång fann han det tilltalande, att domaren hade besökt honom för att 
övertala honom att bekänna. Det vittnade om att man ansåg honom för en betydande 
och farlig person, som man inte gärna ville släppa 109 ur fängelset. 
"Se där!" sade han inom sig och bröstade sig. "Nu vet man alltså hur man har det 
ställt. Människor sitter runtom i landet och är ängsliga för att mördaren inte 
ska kunna fällas. Man såg nog vilken trängsel det var i tingshuset på 
förmiddagen. Man förstar vad tidningarna ska vara ivriga. Man förstår vad 
domaren ska vara oviss. Ja, man förstår mycket väl vad det där vill säga. Man 
vill gärna fälla, men man har inte tillräckliga bevis. Man vill framlocka en 
bekännelse för att kunna fälla. Man vet, att man inte kan fälla en anklagad mot 
hans enständiga nekande, när man inte har bevis." 
Han kände sig så trygg, att han började vissla, 
Kanske att det, när allt kom omkring, skulle visa sig, att denna svåra prövning 
inte hade varit alldeles utan gagn. "Hädanefter", tänkte han, "ifall man kommer 
gående till en enslig stuga, ska det inte bli fråga om att hålla till godo med 
kall potatis och lite grötskovor från grytbotten. Hädanefter ska man bara behöva 
säga sitt namn, Julius Martin Lamprecht, för att folk ska veta vad de har att 
rätta sig efter. Det ska komma både pannor och grytor på spisen och allt gott, 
som finns i huset, ska bli uppdukat. Hädanefter ska det inte bli tal om att 
ligga på en halmmadrass på golvet. Det ska bli gästen, vandringsmannen, som 
vräker sig i sangen, och värdfolket får lägga sig på golvet, i uthuset, var 
Åter blev den anklagade störd i sin tankegång. Han hörde hur en mild och ödmjuk 
stämma yttrade tätt bredvid honom: -Nu är fem minuter gångna av den utfästa 
tiden. 
Han slog upp ögonen. Den arbetsklädda mannen, som hade följt domhavanden in i 
cellen, stod bredvid honom. Han höll sin klocka i handen och pekade på den med 
fingret, medan han talade. 
-Vad gör ni här? Vad är ni för en? röt den anklagade till, obehagligt överraskad 
av att inte vara ensam. Han måtte då väl i all världen inte ha talat högt för 
sig själv? 
-#, jag är just ingen alls, sade den arbetsklädde. Jag heter Sven Elversson och 
är son till Joel Elversson ifrån Grimön. Men det föll mig in, att ni skulle 
kunna ligga och bli borta i era tankar eller somna, så att ni försummade att 
bekänna, innan tiden var förliden, så jag bad domhavanden att få stanna här inne 
och språka med er. 
Julius Martin Lamprecht fann inte mannen obehaglig. Det var något ytterligt 
ödmjukt i hans leende, i hans tonfall, i hans hållning. Själva sättet, varpå 
hans hår var benat och kammat, antydde ödmjukhet. Frånvaron av mustascher och 
skägg antydde ödmjukhet. Allt, vad som hette egenkärlek, självkänsla, 
egenrättfärdighet, var utplånat hos denna människa. "Det är en sådan där, som 
går omkring och menar väl", tänkte den anklagade. "Nå, mig ska han inte komma 
någon väg med." 
-Om ni bara en minut tror, att jag ska teckna ett ord på det där papperet! 
utbrast han. 
-Å, säg inte nej strax från början i alla fall! sade Sven Elversson och såg så 
gott och vänligt och ödmjukt på den anklagade. Ni förstår nog det, ni, som har 
varit inför rätta förut, att det inte blir någon dom fälld över er här vid 
häradsrätten mot ert nekande, utan ni blir frikänd för mordet av brist på bevis. 
Men innan ni beslutar er, så vill jag tala om för er, att det är några personer 
här, som åtar sig att ställa femtusen kronor till ert förfogande, ifall ni 
skulle bekväma er att bekänna. Det finns anledning att tro, att ni skulle sätta 
värde på att komma i besittning av femtusen kronor, fast ni naturligtvis inte 
själv kan komma att förbruka dem. 
Den anklagade kände en darrning flyga genom kroppen från hälen och ända upp till 
nacken. Samtidigt kunde han inte låta bli att göra en grimas. Men han övervann 
genast dessa tecken till svaghet. 
-Vad tusan är det ni säger? bröt han ut. 
-Jo, svarade Sven Elversson, det är sanning, att vi vill ge er den där summan, 
ifall ni bekänner. Ni förstår, att det är av stor vikt för oss andra, att ni 
bekänner. Alla människor här i trakten, ja, jag kan säga alla människor i hela 
Sverige är uppskrämda. Och vi är allesammans eniga om att vi inte vill, att ni 
ska få gå lös på landsvägen och ta natthärbärge hos ensamma människor. Nej, vi 
vill inte det. Det är en för stor frestelse för er. Vi vill ha en sådan karl som 
ni instängd på livstid. Vi vill er inte något ont annars, vi vill inte skada er 
varken till liv eller lem, vi vill bara ha er instängd. Jag och flera med mig 
har stått och hört på er under förhören. Ni är inte precis någon dålig männidca, 
men ni gör er inbillningar, ni är lättskrämd, ni tror, att alla människor är 
farliga för er. Och om ni tänker rätt efter, så har ni det bäst, när ni sitter 
instängd. Då är ni i fred och behöver inte oroa er för er säkerhet. Så att jag 
tror, att det vore till gagn både för er och alla andra, om ni ville ta emot de 
femtusen kronorna och avge en frivillig bekännelse. -Om det så vore hundratusen! 
sade den anklagade. 
Sven Elversson hade medan han talade, kommit den anklagade allt närmare och 
satte sig nu ner på britsen bredvid honom. 
-Säg inte det! sade Sven Elversson, lade sin hand på hans rockärm och strök 
vänligt ner över den. Säg inte, att ni inte tycker, att femtusen kronor är en 
vacker summa och att det är en fullt tillräcklig summa för det, som ni ska ha 
den till! Mer skulle inte vara bra att få för den, som ska ha pengarna, mindre 
skulle inte heller vara bra. Femtusen är jämnt lagom. 
-Jag kan inte begripa mig på er, sade den anklagade. Vad tror ni att jag ska ha 
pengarna till? Vem menar ni att jag ska ge dem till? 
-Tack för den frågan! sade Sven Elversson. Just detta var det, som jag ville 
tala med er om. Det har stått mycket om er i tidningarna den sista tiden, som ni 
nog kan förstå, och bland annat har där talats om att vart ni kommer, brukar ni 
fråga efter er dotter. Ni lär ha varit gift, innan ni begick ert första mord för 
en tjugutvå år sedan, och då ni blev lösgiven, försökte ni strax att få reda på 
er hustru, men hon var död. Ni hade också en dotter, som nu borde vara några och 
tjugu år, och man vet inte annat, än att hon är vid liv, men ingen kunde säga er 
vart hon hade tagit vägen. Och så har ni gått land och rike runt för att söka 
reda på henne. Sa snart ni kom in i ett hus, frågade ni om man där kände till 
någon, som hette Julia Lamprecht. Och jag, tillade Sven Elversson med ett litet 
försagt tonfall, jag har just tyckt, att detta var något tilltalande. Det fanns 
väl något gott hos er, tänkte jag, eftersom ni frågade efter er dotter. 
-Men vad i Herrans namn, frågade den anklagade, har jag med er att göra? Varför 
sitter ni här, och varför talar ni med mig? Kan ni aldrig tala om vad ni vill 
mig? 
-Tack än en gång! sade Sven Elversson med sin lenaste röst, liksom rädd att 
väcka den anklagades misshag. Det där är frågor, som jag så gärna vill komma i 
tillfälle att svara långt ut till havs, så jag borde inte behöva bekymra ggg om 
er, för ni vandrar väl bara omkring på landbacken. Men jag har en mor, som är 
sanndrömd, och på morgonen den trettonde februari i vintras så bad hon mig, att 
jag skulle fara in till fastlandet och se efter hur det stod till med ett par 
gamla släktingar till oss, som bodde i en liten stuga inne bland kullarna, långt 
från landsväg och grannar. Hon hade drömt så, att hon tyckte, att det var bäst, 
att någon såg efter hur det stod till med dem. Och jag gjorde, som hon bad mig. 
Och på det sättet blev jag den förste, som fick se vad ni hade haft för er på 
natten. Och jag kan inte neka till att det var en svår syn, och alltsedan dess 
har jag önskat, att det skulle bli så, att ni inte finge gå fri mer. Och 
fördenskull har jag satt i gång med den här insamlingen av pengar. Jag vill er 
ju inte något ont, förstår ni. Det har jag redan sagt er. Jag vill bara ha er 
insatt igen på livstid. 
På samma gång han sade detta, flyttade han sig längre upp på britsen och strök 
vänligt med handen över rockärmen. Han ville tydligen inte, att Julius Martin 
skulle få intryck av någon personlig motvilja från hans sida. Om han hade varit 
ett lejon, som av våda kommit ut ur sin bur, skulle hans vårdare på samma sätt 
ha lockat honom tillbaka in mellan gallren. 
Det vore orätt att säga, att den anklagade inte betraktade honom med oro. Alla 
människor oroade honom, domare, fjärdingsman, fånggevaldiger, länsman och 
vittnen, men han kunde inte hjälpa, att Sven Elversson föreföll honom rätt 
ofarlig, ja, till och med litet narraktig.-"Det är en sådan där, som går omkring 
och menar väl", upprepade han för sig själv. "Det är en människovän." 
-Nu tror jag, att jag förstar en del, sade den anklagade. När ni fick veta, att 
jag gick och sökte efter min dotter, så tänkte ni, att ni kunde använda henne 
som lockbete för att få en stackare fast igen. 
Han skrattade Sven Elversson mitt upp i ansiktet. Lejonet ville behålla sin 
frihet, det brydde sig inte om det lilla utlagda köttstycket. 
-Tack! sade Sven Elversson med sitt mest ödmjuka leende. De orden förde mig just 
fram till vad jag ville säga. Se, jag hade att ställa med ett bygge förra 
sommaren i den här trakten. Inte för egen del, förstår ni, utan för andras. Och 
jag beställde sten från ett stenbrott, som ligger strax ovanför Knapefjords 
fiskläge, där vi nu befinner oss, och därvid kom jag lite i beröring med folket, 
som arbetade där. Och bland dem levde en ung kvinna, som hette Julia Lamprecht. 
Det var ju ett ovanligt namn, och så snart som jag läste ert namn i tidningen, 
kom jag att tänka på henne. 
Den anklagade reste sig. Han kände åter en darrning, som gick från hälen upp 
igenom ryggraden. Ansiktet ryckte, ögonen blinkade. Det var klart, att något 
inom honom kom i uppror, så snart det blev fråga om dottern, fastän han hittills 
hade gått och sökt henne inte så mycket av någon varm längtan, utan därför att 
han hade hoppats, att hon kanske hade det bra och kunde bjuda honom ett hem. 
Han knuffade undan Sven Elversson utan minsta hänsyn och ställde sig mitt i 
rummet. 
-Är hon här? sade han. Jag vill se henne. 
Han talade som en man, som inte ett ögonblick tvivlar på att hans befallningar 
ska åtlydas, men Sven Elversson vågade motsäga honom. 
-Ni ska få se henne. Ni ska få sitta och språka med henne, sade han ödmjukt och 
vänligt, men inte utan fasthet, såsom ni nu språkar med mig. Det är bara en sak, 
som ni först måste göra. Ni måste teckna svaren på det där papperet. Ja, ni 
tycker väl, att vi är elaka, som skiljer far och dotter, men vi måste först ha 
det där papperet undertecknat. 
Den anklagade blev röd av vrede. Han var inte van att bli nekad någon oskyldig 
önskan. Alltsedan han hade blivit häktad, hade man behandlat honom med största 
hänsyn för att hålla honom i gott humör, för att liksom komma honom att trivas i 
sin bur och avlägga den bekännelse, som skulle få honom att alltid förbli där. 
Han hade lust att kasta sig över Sven Elversson och tukta upp honom, men han 
lade band på sig. Han slängde sig ner på magen på britsen, så att ansiktet låg 
neråtvänt och inte syntes. Han kände, att det alltjämt ryckte i dragen. Han 
visste inte själv varav detta kom sig, men han trodde, att det var klokast att 
dölja sin rörelse. 
-Jsg är tacksam, jag är mycket tacksam för att ni betänker er, sade gästen. Ni 
ska veta, att Julia Lamprecht har det inte så särdeles bra. Hon förlorade ju sin 
mor tidigt. Man kan nästan säga, att hon har vuxit opp på gatan. Hit kom hon i 
sällskap med en stenarbetare. De var inte gifta, men det är inte så särdeles 
vanligt bland stenarbetare, att man gifter sig, så att det var det ingen, som 
fäste sig vid. Och Julia är snäll. Det finns många, som är sämre än hon. Men för 
ett par dar sen, då mannen fick höra, att hon var er dotter, gick han ifrån 
henne. Han kände avsmak för henne, sa han, och nu står hon ensam. Hon är vacker, 
lik er, med Ijust hår, och det blir väl någon annan, som tar hand om henne, men 
det blir ingenting riktigt. Hade hon däremot så mycket som femtusen kronor, så 
kunde hon köpa sig en trevlig liten stuga och bli ordentligt gift. Femtusen vore 
just lagom. Mer vore inte bra, mindre vore inte bra. Ja, nu vet ni hur vi har 
tänkt oss saken. Så snart ni har svarat på frågorna, så kan ni få träffa Julia 
och lägga de femtusen i hennes händer. Det vore vackert. Det skulle komma henne 
att förstå, att hon hade en far. Hon skulle förstå, att vad ni än hade gjort, så 
hade ni ändå hjärta för henne. 
Den anklagade svarade inte på länge. Han kastade sig fram och tillbaka på 
britsen och våndades. Det var verkligen något inom honom, som ropade efter 
dottern. Hon var Ijus, hon var vacker och lik honom. Och hon satt kanske 
härutanför i gången och väntade. 
Plötsligen satte han sig upp, strök luggen ur pannan och såg fast på Sven 
Elversson. 
-Kan ni säga mig varför jag skulle skriva på papperet? Jag blir ju frikänd i 
morgon. 
-Ja visst, det är troligt, att ni blir frikänd för mordd, sade gästen, men så är 
det det där lilla med sparbanksboken. Och i alla händelser blir ni inte lösgiven 
genast. Det dröjer kanske något år, innan saken har gått igenom alla instanser 
och ni kommer på fri fot. Det dröjer kanske än längre. Och vad är Julia då? Hon 
kan vara alldeles förstörd. Det är inte så lätt att vara er dotter. Jag är rädd 
för att hon kan komma att gå ur hand i hand. Femtusen nu, det vore en hjälp för 
henne. Ge henne dem nu, och ni hade något att tänka på, som kunde göra er glad 
under hela ert liv! Då hade ni gjort något för att försona det, som vilar på er. 
Ni skulle bli omtalad med beröm i tidningarna. Den anklagade reste på sig. 
-Tyst! röt han och stampade i golvet. Ni pratar så, att det går runt i huvudet 
på mig. 
Hans gäst teg ögonblickligen. 
Den anklagade stod och rannsakade sin själ. Han letade efter den kärlek till 
dottern, som man trodde skulle finnas där. Man ville föra honom i ledband genom 
denna hans kärlek till dottern. Man begärde, att han skulle offra hela sitt 
återstående liv av kärlek till dottern. Han, som ingenting annat ägde än sin 
frihet, skulle för alltid offra den för dotterns välfärd! För sin kärlek! Men 
fanns det verkligen någon kärlek hos honom? Nu, när han stod och letade, kunde 
han ingen finna. Ja, något kanske, men så obetydligt. Offra, offra ! Det är inte 
så lätt att offra. Den här pratmakaren framför honom ville ha honom instängd och 
oskadliggjord, men skulle han kunna offra något för den saken? 
-Jag ska göra som ni vill, sade den anklagade. Jag ska svara på de tre frågorna. 
Men det får bli på ett villkor. Det är ju gott och väl, att Julia får pengar. 
Men blir hon hjälpt med pengar? Vad som skulle hjälpa Julia, det vore att få en 
bra man. Om ni vill lova mig, att ni gifter er med Julia, så ska jag skriva på 
papperet. 
Sven Elversson såg verkligen bestört ut. 
-Det hade jag inte väntat mig, sade han helt lågt. 
-Jag frågar om ni vill gifta er med min dotter, sade den anklagade hånfullt. Vad 
svarar ni på det? Ni ber mig, att jag ska göra mig olycklig för hennes skull, 
men själv vill ni ingenting göra. 
-Men hon är er dotter. Det är ni, som hsr satt henne till världen, värjde sig 
Sven Elversson. Jag har nätt och jämnt växlat ett par ord med henne. 
-Ja, då blir det heller ingenting av med att svara på de tre frågorna, 
förklarade den anklagade. Det är något särskilt med er. Jag ville gärna ha er 
till min måg. Han skrattade stormande. 
Sven Elversson lade handen över ögonen. Han drog några tunga andetag. "Jag 
förstår", tänkte han. "Den, som vill ha makt över andra, måste jämt vara beredd 
att korsfästa sig själv. Det går inte med mindre." 
Han betraktade mannen framför sig länge och forskande. 
"Han vill komma undan", tänkte han. "Han vill ha mig att skylla på. Han är viss 
på att jag ska säga nej. Men jag säger inte nej. Jag har fått honom in i ett 
hörn, och jag ska fånga honom." 
-Det ska få bli som ni vill, sade han kort. Om er dotter går in på det, ska hon 
få mig. Bara skriv! 
Den anklagade tvekade. 
-Jag får tacka på Julias vägnar, sade han. Men hur ska jag veta, att ni håller 
ord? 
-Just det, ja, sade Sven Elversson. Det är en fråga, som jag väntade mig och som 
jag är glad åt. Om ni tänker rätt på saken, så vet ni nog, att på ett sådant här 
9#110 finns det öron i väggarna. Det finns vittnen till att jag har lovat göra 
Julia Lamprecht till min hustru, om hon vill ha mig. Jag kan inte komma undan. 
För så vitt jag är en hederlig karl, kan jag inte komma undan. Sätt er här vid 
bordet, och skriv! 
Den anklagade satte sig verkligen. på stolen vid bordet. Han fattade pennan, 
doppade den i bläckhornet och våndades. 
Under det att han satt med pennan i handen, sökte han återigen efter den där 
kärleken till dottern. Den hade kanske funnits i hans själ, när han hade hoppats 
på att få ett hem hos henne, men nu, då det begärdes av honom, att han skulle 
offra friheten för hennes skull, fanns den där inte. 
Han skrev med pennan rätt upp och ner. Han skrev med pennan på sned. Han doppade 
gång på gång, stänkte bläck omkring sig och blev äntligen färdig. 
-Jag lovade er aldrig något annat, än att jag skulle svara på frågorna, sade han 
och lämnade papperet till Sven Elversson. 
Och Sven Elversson läste och såg, att domarens tre frågor var besvarade med tre 
krokiga och vinglande nej. Under stod namnet Julius Martin Lamprecht och sist en 
hel mening: "Jag skulle betjäna om jag var skyldig men det är jag inte." 
-Ja, det här får ni inte de femtusen kronorna för, sade Sven Ellversson helt 
stillsamt. 
-Nej, det vet jag, sade den anklagade, men jag får Julia gift med er. Er har jag 
aldrig lovat annat, än att jag skulle svara på frågorna, om ni gifte er med min 
dotter. Och det har jag gjort. Jag går fri själv, och jag har skaffat Julia en 
god man. 
Han stod full av segerstolthet och bröstade sig. 
Sven Elversson blev röd av vrede. Hans ödmjukhet lämnade honom. Han började 
behandla den anklagade med mindre artighet än förut. 
Han böjde sig än en gång ner över papperet och synade det. 
-Ja, det var detta jag kunde tro, sade han. Jag borde ha vetat vilken usling ni 
var. Jag hade ju sett hur ni hade ställt till de döda. Varför skulle ni sticka 
ut ögonen på dem? frågade han häftigt. 
-Stack jag ut ögonen på dem? ropade den ankiagade. Det är inte sant. Det har en 
annan gjort. När jag gick från dem... 
Han tystnade, bet sig i tungan och vacklade dödsblek bort mot cellväggen. 
-Tack ska ni ha! sade Sven Elversson torrt. Jag visste nog hur jag skulle få 
bukt med er. Men jag väntade i det längsta. Jag ville ge er bättre villkor. 
I nästa ögonblick låg mördaren på knä framför honom. 
-Jag har ingenting sagt, jag har ingenting sagt, jämrade han sig. Låt det vara 
osagt! Ni narrade mig ju. 
Han var en eländig, jämmerlig hög av ånger och förkrosselse. Hela hans rustning 
av viktighet och inbillningar, alla hans undflykter och ursäkter var ryckta 
ifrån honom. 
-Ni vet, att här finns vittnen, sade Sven Elversson. Jag varnade er ju. 
-Låt mig skriva en gång till! Ge mig ett nytt papper! Jag ska bekänna. Ni ska få 
höra alltsammans. Jag vill hjälpa Julia. 
Sven Elversson höjde rösten en smula. 
-Jag river sönder det här papperet, sade han. Vi ska snart ha ett nytt här. Om 
det nya blir ordentligt besvarat och undertecknat, så antar jag, att väggarna 
inte har hört något om detta första. Vi tar nu om från den stunden, då ni satte 
er ner och skrev. Timmen är inte utlupen. Julius Martin Lamprecht, ni har ännu 
tid på er för att avlågga en frivillig bekännelse. 
Mördaren satt en stund senare i rannsakningshäktet på en stol mittframför 
domaren. Hans utseende var förändrat, han hade något över sig av grundligt 
tvättad och badad människa, fastän ingen yttre rengöringsåtgärd med honom hade 
blivit vidtagen. Men han hade bekänt. Inte bara på papperet hade han med ja 
besvarat de två första punkterna och med nej den sista, utan han hade också 
avlagt en fullständig och öppen bekännelse. Han var nu till ytterlighet 
utmattad, man hade måst ställa fram en stol åt honom, för att han inte skulle 
sjunka till golvet. Men på samma gång såg han lycklig och tillfredsställd ut. 
Han bar i denna stund inte agg till någon människa. Han var renad, frigjord från 
synd. Han hade inte känt sig så väl till mods sedan sin första nattvardsgång. 
Inte endast domaren befann sig i cellen utan också fånggevaldigern, länsmannen, 
häradstjänaren, Sven Elversson och Julia Lamprecht. Fången älskade dem alla och 
allra mest sin dotter, till vilken han för några ögonblick sedan hade överlämnat 
femtusen kronor. Han beundrade hennes utseende. Hon var vacker, Ijus, med 
krusigt hår, och hon hade ett stillsamt och blygsamt sätt. Han hade inte ännu 
fått tala med henne ensam, men enligt löfte av domhavanden skulle hon få sitta 
inne hos honom i cellen, så länge han önskade. 
Ibland vände mördaren sina blickar till den man, som hade tvingat honom till 
bekännelse, och han måste erkänna, att denne man ingav honom medlidande. 
Bara vid att se på honom, där han stod vid cellväggen sammansjunken och med 
ögonen riktade mot golvet, med pannan dystert hopdragen, kunde man känna 
medlidande med honom. Mördaren tyckte sig förstå honom bättre än någon annan. 
Han, mördaren, kunde bekänna sin synd och avtjäna den, men denne man kunde 
aldrig avplåna den skamfläck, som klibbade vid honom 
Mördaren hade sett, att domaren och alla de övriga rättvisans tjänare hade 
skakat hand med Sven Elversson och tackat honom. Domaren särskilt hade visat sig 
varmt tacksam. Han hade varit glad, därför att han nu inte behövde avkunna dom 
utan att vara säker på sin sak 
Men Sven Elversson hade sett lika dyster och ödmjuk ut. Ödmjukheten hade bara 
tilltagit. Han såg ut, som om han inte kunde tåla sig själv. 
När Julia Lamprecht hade blivit införd i cellen och de femtusen hade överlämnats 
till henne, hade denne Sven Elversson stigit fram och erkänt, att han hade lovat 
den häktade att göra hans dotter ett giftermålsanbud. Men dottern Julia 
Lamprecht hade sagt rakt nej. Inte med den mannen. Och med tydliga ord hade hon 
sagt honom vad han var för en. 
Sven Elversson hade upptagit detta nekande mycket illa. Det såg ut att ha 
förkrossat honom. Han hade dragit sig tillbaka utan ett ord, vacklat bort till 
cellväggen och blivit stående där. Den häktade kände, att han hade fått hämnd. 
Hans dotter, som han inte hade sett förrän i dag, hade hämnats på den, som hade 
besegrat honom. Han kände, att de var av ett blod, och han älskade henne. 
Inte för att han ångrade sin bekännelse. Han kände sig lätt, ren, Iycklig, 
aktad, nästan som en fullkomligt hederlig människa. Och han hade fått se sin 
dotter, som han hela livet igenom skulle komma att älska och som evigt skulle 
komma att älska honom, därför att han för henne hade uppoffrat sin frihet. 
Den verkliga bekännelsen hoppade mördaren över i sina tankar. Han utplånade den 
ur sitt minne. Han var en man, som hade behov av att se sig själv i en vacker 
dager. E#n gjorde redan upp en skön, rörande historia om hur han endast för 
denna dotters skull hade bekänt och anropat Guds och människors förlåtelse. Så 
länge som han levde, skulle han komma att dikta på denna historia, och han 
skulle tro på den, och den skulle uppehålla hans självaktning under de svåra och 
långa år, som väntade honom. 




LOTTA HEDMAN
På tåget, som en dag i slutet av september år 1915 rullade från Norrland ner mot 
de sydligare delarna av landet, satt i en tredjeklasskupe en ung kvinna, mycket 
ärbart och enkelt klädd i en svart klänning och en nära nog osmyckad svart hatt, 
och talade med de medresande. Hon höjde gärna rösten, och som denna av naturen 
var litet skrikig, hördes hon genom hela kupen. Man fick mycket snart klart för 
sig, att detta var hennes första järnvägsresa. Och detta underbara att komma ut 
i världen och råka främmande, vänliga människor tycktes ha försatt henne i en 
sorts extas. Allt detta, som under år av instängdhet hade legat bundet, bröt sig 
fram. Hon talade oupphörligen och hela tiden om sig själv. 
Hon ville inte försumma tillfället att låta folk veta vem hon var och vilket 
märkligt budskap hon hade att framföra. 
- Och jag är en, som ingenting har studerat utom allenast bibeln, sade hon. Mitt 
huvud är inte tungt av vetande. Det är inte förvirrat av irrläror. Jag är som 
det oskrivna papperet. Jag är som det vita bladet, där Gud själv skriver ner 
sina tankar. Och jag är född långt oppe i Lappland, och jag bor i ett 
municipalsamhälle, och jag går var dag och arbetar pa en lådfabrik, och jag är 
ensam och fattig och har varken man eller barn. Och ingen bland människor frågar 
efter om jag lever eller dör, och ingen kommer och ser om mig, när jag är sjuk, 
och ingen finns det där hemma, som jag kan tala med om det, som är viktigt för 
mig. Och jag förstår, att folk gör narr av mig på min rygg, och jag börjar på 
att bli skygg för att visa mig ibland människor. 
En vänlig fru mittemot henne, som först av alla hade givit sig i samspråk med 
henne och lockat henne att tala, lade lugnande sin hand på hennes knä, men hon 
fortsatte, liksom driven av ett oemotståndligt inre tvång. 
-Och i alla mina dagar har döden varit efter mig som en rasande ulv. Hans anslag 
mot mig har varit mångfaldiga. Han ville åt mig, innan jag hade lämnat 
moderlivet. Han sände ut en vansinnig, som skrämde min mor, så att jag kom till 
världen för tidigt och övermåttan eländig. Och en gång ville han dränka mig 
under badning, och en gång lät han ett träd i skogen störta ner över mig, och en 
gång lät han en orm stinga mig i foten, medan jag sökte efter bär, och en gång 
kastade han ner mig från en byggnadsställning. Och med sjukdom har han plågat 
mig alldeles utan gräns. 
Det var nu inte bara den vänliga frun, som hörde på henne. En bondhustru och 
hennes man, som satt i samma avdelning, följde med stor uppmärksamhet varje ord. 
Tonfallet och ordavalet påminde dem om föredrag från något missionshus, och de 
antog ett nästan andäktigt utseende. 
-Och i min ungdoms år sträckte jag opp mina armar till Gud, fortsatte den 
talande, som i själva verket inte kunde vara mer än en tjugusex eller på sin 
höjd tjugusju år gammal. Och jag frågade honom varför han gav döden rätt att 
förfölja mig med sår och slag och sjukdom, men nu i det sista har jag hållit opp 
att fråga. Jag förstår, att den lede härjaren traktade efter att slå mig, därför 
att genom mig ville Gud tala, genom min mun ville Gud tala och sätta en gräns 
för hans vildhet. 
Hon drog andan ett ögonblick och såg sig omkring, men när hon inte märkte annat 
än vänlig uppmärksamhet och andakt hos de kringsittande, fortsatte hon: 
-Och jag har undrat varför jag ska bo så högt oppåt norr, och varför jag alltid 
ska gå och trampa på samma bygata och aldrig få se något av denna världens 
härlighet. Varför har jag fått så lite förstånd till att ställa för mig, och 
varför kan jag inte finna något nöje i det, som alla andra förnöjes av? Varför 
kan förman i fabriken aldrig säga ett vänligt ord till mig, hur jag än bjuder 
till med mitt arbete? Varför ska jag ha så svårt att få mjölk, och varför ska 
jag bo i ett rum, som ingen annan vill hålla till godo med? 
Men nu undrar jag inte mer, för jag vet, att det är Gud, som har gjort det så 
ödsligt och eländigt omkring mig. Jag får vara glad, att han inte skickar mig ut 
i granskogen eller på fjället, att han inte låter mig bo i en lappkåta och dra 
omkring med renar i obygden. Jag får vara glad, att han låter mig bo i ett 
samhälle, där det ändå finns människor 
Nu var det inte endast de tre närmaste, som följde med den unga kvinnans tal. 
Ett par av de längre bort sittande hade rest sig för att höra bättre. 
-Vad säger hon? mumlade man. Vem är det, som skriker, så att det hörs genom hela 
vagnen? Är det någon, som hör till frälsningsarmen? 
-För det är Gud, som vill ha mina tankar för sig ensam fortfor den svartklädda. 
Han vill, att jag ska sitta i uträkningar, att jag ska uttyda Daniel och 
förklara Hesekiel och dra ut visdom ur Uppenbarelseboken. Och om kvällarna, när 
andra går till dans och till gille, då sitter Lotta Hedman vid sin bibel, då 
sitter hon och forskar efter Guds mening då får hon klarhet i det, som ingen 
annan i hela världen vet reda i. 
Det går ett sus av förundran genom hela järnvägsvagnen, och den unga kvinnan 
underlåter inte att märka det. Hon drives framåt av det uppseende hon väcker. 
Även om hon så önskade, skulle hon inte vara i stånd att sluta, innan hon hade 
fått tala till punkt. Hennes länge tillslutna läppar rör sig med eller mot 
hennes vilja. 
-Och om vinternätterna, när klockan slår tolv och ett och hela Sverige har lagt 
sig till vila, och alla Ijus är släckta, och det stora, vita landet ligger 
utsträckt i tyst sömn, då sitter jag i ett rum, som är så dåligt, att ingen 
annan vill bo där, och jag ser Guds finger peka på ord och tal i den heliga 
skrift. Och då blir det mig uppenbarat hur det ska gå med alla de andra, med 
alla dem, som ligger och sover i vinternatten. Det blir uppenbarat för mig, som 
är ringa och förkastad, men för ingen av de andra, för ingen av de stora och 
visa och världskloka. 
Hennes röst höjde sig allt gällare. Den vänliga frun lade åter sin hand på 
hennes knä. En konduktör, som gjorde sin vanliga rond genom vagnen, stannade för 
att höra efter om en av de resande hade fått ett plötsligt anfall av vansinne. 
-Och allt det, som jag har sett och erfarit, det har jag skrivit ner med tydliga 
ord, och jag har förseglat brevet och skickat av det till konungen. Till det 
höga slottet i Stockholm gick brevet från den ringa fabriksarbeterskan i 
Stenbroträsk, från henne, som pojkar följer efter på gatan, som de hetsar, såsom 
vore de lapphundar ute på jakt efter den vilda varghonan. 
Och jag har väntat på svar ifrån konungen under många dagar, men från konungen 
har intet svar kommit. Och jag har skrivit om mitt brev och skickat av det till 
tidningen, och tidningen har inte velat veta av mitt brev, utan har skickat mig 
det tillbaka. 
Och jag har råkat i stor ångest, för mitt brev är av stor vikt. För jag vet när 
storkriget ska sluta, och jag vet, att efter det ska komma den stora 
naturförödelsen, och jag vet, att efter den stora naturförödelsen ska det komma 
det IjuvIiga tusenårsriket. Och jag vet, att en tredjedel av alla män niskor ska 
omkomma i storkriget och att en tredjedel ska förgås i den stora 
naturförödelsen, men den sista tredjedelen ska leva kvar i Herrans tusenårsrike. 

De med väldig kraft utslungade orden genomfor många av de Iyssnande som ett 
kallt stål. De kände en ilning utefter ryggraden av fasa. Ett par år förut 
skulle sådant underligt tal ha mötts av mycken begabbelse, men man levde uti 
världskrigets andra år. Man var bräddfull av förfäran och förväntan. Man satt 
ingen dag säker, man undrade vad ryssarna sysslade med där uppe åt 
Haparandahållet. 
-Och om allt detta och mycket annat står det skrivet i mitt brev till konungen. 
Och jag skrev till honom och #de honom hur han skulle handla, för att han och 
alla svenskar skulle undgå den tillkommande vredens tid, och hur de ska få rätt 
att leva med i Guds tusenårsrike. 
Men jag har bett Gud om hjälp och frågat honom hur mitt brev ska bli utsänt i 
världen, när ingen vill hjälpa mig. Och Gud har befallt mig och sagt mig vad jag 
har att gra, för det är en synd, som jag har begått, som måste sonas, innan mitt 
brev får utgå och komma till människors kännedom. Och det är för att gottgöra 
min synd, som jag nu är på väg söder ut. 
Spänningen i kupen stod på sin höjdpunkt. Denna människa påstod, att hon visste 
vad alla ville veta: när kriget skulle ta ett slut. En röst långt borta ifrån 
hördes ställa en fråga till henne. "När ska kriget bli slut?" Många andra 
instämde. "När blir det slut? Vet ni det, så säg oss det!" 
Det var upphörandet av de gräsliga farhågor, som vilade över mänskligheten, som 
man med ens tyckte ligga inom räckhåll Man skulle kanske snart komma fram än en 
gång till en tid, då mördandet där borta i den stora världen skulle upphöra, då 
man åter skulle ha rätt att tänka på något annat än krig, då man inte dag och 
natt skulle förföljas av tanken på sörjande gamla kvinnor, på skräckslagna 
flyktingar, på försmäktande fångar. 
Bönder tänkte på de dagar, då de skulle slippa att sända ut söner och drängar 
till neutralitetsvakten, småhandlare, som i början av kriget hade gjort 
glänsande affärer, men nu började hotas av varuknapphet, arbetare, som såg den 
kommande dyrtiden och livsmedelsbristen stå hotande framför sig, alla frågade 
med en mun: 
-När slutar det? När ska det bli en ända på detta elände? 
Sierskan från Stenbroträsk tycktes inte ha väntat sig denna verkan av sitt tal. 
-Jag har skrivit det i mitt brev, ropade hon. Det ska bli bekantgjort, när jag 
har avplånat min synd och när Gud låter mitt brev komma ut i världen. 
Ett stort avtagande i intresset förmärktes i järnvägsvagnen. Den där människan 
visste lika litet som alla andra. Man satte sig ner. 
Slutet av hennes tal, de par ord hon härefter uttalade, åhördes knappast av 
någon mer än den vänliga frun, som hade börjat samtalet. 
-Och jag har ingen annan tid att skriva än om natten, sade den unga arbeterskan, 
om natten, sedan jag har slutat arbetet och mina fingrar är stela och ovilliga, 
och jag är inte van vid svenskan. Den är inte sådan som det språket vi talar 
emellan oss. Jag blir mycket trött av skrivandet. 
Och jag lever i stort elände, fortfor hon. Jag är fattig och sjuk och ensam, och 
en bostad har jag, som ingen annan vill hålla till godo med, och jag ryser för 
allt det, som ska komma att ske. 
Hon hade mycket väl märkt hurusom intresset för hennes ord hade försvunnit. 
Hennes röst sjönk, och hon fick över sig något drömmande. Till sist talade hon 
bara viskande och med sänkta ögonlock. Endast den närmast sittande kunde 
uppfatta orden. 
-Men jag ber Gud, att han ska skona mitt liv och att jag ska få leva kvar i den 
luttrade skaran. Jag ber, att jag måtte få räknas med i den sista tredjedelen 
och att jag, som har varit uttagen till att förkunna dess ankomst under stor 
försmädelse, också måtte få leva med i Guds tusenårsrike, att jag måtte få stå 
bland de utvalda och se denna jorden stråla av rättfärdighet. 




DEN SKÖNA MUSIKEN.
Det långa tåget från norden rullade oupphörligt vidare ifrån station till 
station. De, som satt i samma kupe som Lotta Hedman, steg av så småningom, först 
bonden och bondhustrun, så den vänliga frun, som hade lockat henne att tala om 
vad hon var för en. När den vänliga frun hade försvunnit, kom en man, som mest 
av allt liknade något slags lekmannapredikant, och satte sig på den goda 
hörnplatsen. 
Han hade varit med på tåget förut, men hade haft en obekväm plats mittpå en 
bänk. 
Mannen gav sig genast i språk med Lotta Hedman. Han frågade henne om hon hade 
haft uppenbarelser redan före världskriget eller om det var först efter dettas 
början, som hon hade blivit seende. Han talade med en mild, låg och mycket 
sympatisk röst och med det varmaste intresse utan att precis förråda varken 
tvivel eller tro. För andra människor föreföll hans sätt att uttrycka sig 
retsamt ödmjukt, men Lotta Hedman fann det behagligt att bli tilltalad på ett 
nära nog vördnadsfullt sätt, när hon för första gången ute bland främmande 
människor hade avslöjat sin värdighet. 
-Det skulle göra mig mycket glad, om ni ville berätta mig något om era syner, 
sade mannen. Jag vet inte om jag kan begära det, eftersom jag är främmande för 
er, men var viss, att jag skulle betrakta det som en stor heder! 
Detta kunde den unga kvinnan inte motstå, utan hon började berätta om den första 
gången, som hon hade fått vara med om något besynnerligt. Nu talade hon dock med 
ett helt annat lugn än förut. Visserligen höjde hon rösten, och visserligen kom 
hon även nu att få flera åhörare än den, som hon talade med, men mannen framför 
henne utövade ett lugnande inflytande på henne och dämpade ovillkorligen hennes 
iver. 
-Jag var inte mer än fjorton år gammal på den tiden, sade hon, och jag var nyss 
tillfrisknad från ett svårt sjukdomsfall, som min förföljare döden hade skickat 
över mig så att jag var ganska svag och hela min kropp kändes, som om den skulle 
hålla på att vissna och sjunka samman. Men jag levde inte ensam, som jag gör nu, 
utan jag bodde hemma hos föräldrarna. Och de var bara ett fattigt bondfolk, men 
de hade försyn för min svaghet, så att de lät mig stanna hemma och släppte inte 
ut mig till att tjäna hos främmande. Och mor begärde ingenting annat av mig, än 
att jag skulle hjälpa henne med småsysslor och springa ärenden åt henne och läsa 
högt ett kapitel ur bibeln för var dag. 
På den tiden fanns det ännu inte någon såg i Stenbroträsk och inte någon 
lådfabrik och inte några arbetarbostäder och inte någon början till ett 
municipalsamhälle. På hela var sida av älven fanns det ingenting annat än några 
små bondgårdar. För kyrkan och prästgården och de större bondgårdarna låg på 
motsatta stranden, såsom de gör än i dag. 
Och det var en söndagskväll, som mor sa till mig, att jag skulle ro över med 
mjölk till prostgården, för då på sommarn hade alla andra sina kor borta på bete 
vid fäbodarna, så att det var ont om mjölk nere i bygden, och prostens kunde 
inte få pa närmre håll än hos oss 
Och när jag hade satt mig i båten och började att ro över till prostgårdslandet, 
så gick det så ledigt och lätt till att ro. Det var, som om den tunna ekstocken 
hade blivit förbytt till en liten smal älvsnipa, det var, som om vattnet hade 
blivit förbytt till glatt och fin och fet olja, det var, som om årorna hade 
blivit förbytta till lätta och lekande fågelvingar. Och det var alldeles stilla 
och tyst omkring mig. Det hördes inte något gnissel vid årtullarna och inte 
något plaskande i vattnet och inte något buller från stränderna. Det hördes inte 
så mycket som en kobjällra. Inga pojkar och flickor satt och språkade på 
älvbrinken, och alla de svalor, som hade bo i strandniporna utmed älven och som 
jämt flög och flaxade utanför sina hålor, de var borta och försvunna, och man 
visste ingenting om deras tillvaro. 
Och när jag hade rott över älven och tagit mjölkflaskan och gett mig i väg oppåt 
prostgården, så var det inte alls svårt att gå, fastän backen var brant och 
fastän jag hade solskenet rätt i ansiktet. Det var ingen brand i solskenet, och 
det var ingen tyngd i mjölkflaskan. 
Och jag tänkte för mig själv, att jag måtte visst vara ivrigt väntad och att det 
skulle komma att gå mig väl på något sätt, för så lätt hade det aldrig gått 
förut att komma fram till prostgården. 
Och när jag var inkommen i köket, så var det stilla där med, och ingen människa 
såg jag till, som kunde ta emot mjölken, utan jag blev stående och väntade nere 
vid dörren. 
Nästan med detsamma, som jag kom in, så började det att spela i övervåningen, 
och det hördes så väl, att jag nästan ville tro, att det spelade i samma rum, 
där jag stod. Och det lät så vackert, att jag var glad, att både jungfrurna och 
hushållerskan hade gått sin väg, så att jag fick stå stilla och höra på. Jag var 
inte otålig att få gå min väg. Jag skulle ha kunnat stå där hela natten och ändå 
inte blivit utledsen. 
Jag hade aldrig hört något annat än handklaver och den gamla kyrkorgeln i 
Stenbroträsk, så jag undrade mycket vad det var för ett fint instrument, som det 
spelades på. Och det var inte några sådana melodier, som jag kände till. Det var 
långdragna toner liksom starka vindfläktar, och de var så rika på Ijud och så 
tydliga, att jag tyckte, att de smekte mina kinder, när de for förbi mig. Och 
jag fick så vackra och härliga tankar, medan jag stod och Iyssnade. Jag tyckte, 
att jag var lössläppt från jorden. Jag tyckte, att jag var halvvägs oppe i Guds 
himmel. Men så kom det folk in i köket, och med detsamma blev det slut på det 
vackra spelet. När hushållerskan hade tömt mjölken ur flaskan, satte hon fram 
mat och bad mig, att jag skulle gå till bordet och äta. Hon sa, att de hade haft 
begravning i prostgården den dagen. Det var gamla frun, som var död, hon, som 
var mor till prosten, och de hade haft främmande där, som hade ätit middag. Och 
nu ville hon låta mig smaka på gästabudsmaten. Och när hon var så blid och 
vänlig emot mig, så tog jag dristighet till mig och frågade vem det kunde vara, 
som hade spelat så vackert i övervåningen. Men hushållerskan, hon blev så 
förvånad, så hon kunde knappt svara. 
Vad är det du säger, barn? Inte kan du ha hört någon spela i övervåningen. 
Pianot står i andra ändan av huset det hörs inte hit till köket. Och du förstår 
väl, att ingen kan tänka på att spela samma dag, som den gamla frun har blivit 
utburen till kyrkogården. 
Det blev alldeles tyst i köket, sen hon hade sagt detta. Jag visste ju, att jag 
hade hört vad jag hört, men jag ville inte vara påståelig. Hushållerskan, hon 
liksom tänkte sig om bara, och så började hon på nytt att tala mig till låtta. 
"e# 'år gamla #r#nS l#m, som #iggel #å#o#a.#ol #o#et sa hon, "och det är det 
sista ställe i världen, där någon skulle vilja sätta sig att spela den här 
dagen." 
Jag fick tårarna i ögonen, därför att jag förstod, att hon trodde, att jag hade 
sagt en osanning. Och jag skulle helst ha velat springa min väg, men det gick ju 
inte an att ge sig av, förrän jag hade ätit opp maten, som var framsatt åt mig. 
Men tänk, att bäst jag satt där och önskade, att jag vore hundra mil därifrån, 
så gick dörren opp, och prosten stack in huvudet och frågade om de inte hade 
hört, att det hade ringt till aftonbön. 
Då blev de förlägna i köket och började att urs# sig. 
"Det är denna Lotta Hedman, som sitter här. Hon har gjort oss så häpna, att vi 
har glömt allt annat. Hon påstår, att när hon kom in i det tomma köket för en 
stund sen, sa hörde hon hur det spelade i övervåningen, men vi förstår inte vad 
hon menar, för vi vet ju, att ingen i det här huset har spelat en ton på själva 
begravningsdagen." 
Och jag, min stackare, som blev på detta sättet utpekad, jag visste inte vad jag 
skulle ta mig till. Jag la ifrån mig både kniv och gaffel och sköt undan 
tallriken och gjorde mig i ordning att rusa på dörrn. 
"A, är det så", sa prosten, "då ska vi alla tacka Gud. Detta är en stor nåd. Jag 
visste väl, att min kära mor skulle ge mig en hälsning, för så vitt som det stod 
i hennes makt. Hon skulle inte gå ifrån mig för evigt utan att ge mig ett 
tecken, som kunde vara till en vägledning för mig, som lever kvar i det mörka 
och ovissa." 
Och han gick fram till mig och la handen på huvudet på mig. 
"Jaså, du är en av dem, som är utvalda", sa han. "Du är en av dem, som ska bära 
fram hälsningar från de döda till de levande. Ja, kanske att Gud själv en gång 
kan komma till att tala genom din mun." 
Mer sa han inte. Han bara vände mitt ansikte oppåt och såg mig djupt in i 
ögonen, och så suckade han och gick sin väg. 
Men när jag rodde hem över älven, så satt jag och tänkte på allt det, som hade 
hänt mig. Och jag tyckte, att jag hade blivit på något underligt sätt förvandlad 
och att jag aldrig mer kunde bli densamma, som jag hade varit. 
Och detta var första gången, som jag hade fått vara med om något besynnerligt, 
det var första gången, som jag hade fått besked om att jag var utvald till att 
höra och se sådant, som är fördolt för de visa och mångkunniga. 
Och jag trodde att i n stunden, att jag skulle bli en av Herrans profeter, som 
jag hade läst om i den hellga skrift. Jag trodde, att jag skulle komma till att 
uttala ord, som skulle bestå lika länge som himmel och jord. Jag trodde, att jag 
skulle bli upphöjd bland människor, och aldrig föll det mig in, att jag inte 
skulle bli något annat än en fattig arbeterska i en lådfabrik. 




LÄSKAMRATEN.
Den främmande mannen tackade Lotta Hedman mycket hjärtligt för denna berättelse. 

-Jag är mer än glad, att jag kom med på tåget just i dag, sade han. Ack, det 
borde inte vara så sällan, som man finge höra himmelsk musik. På det sättet 
skulle mycket i den här världen bli annorlunda. 
När han hade gjort denna betraktelse, drog han sig tillbaka i sitt hörn. Han 
sköt hatten ner över ögonen, men Lotta Hedman hade den bestämda övertygelsen, 
att han inte gjorde det för att få sova, utan bara för att i lugn få tänka över 
det han hade hört. 
När ännu några ögonblick hade förgått, erfor hon en stark lust att tala mera med 
honom. "Du ska tala med den där mannen om Sigrun. Du ska rådgöra med honom om 
din resa", hörde hon en tydlig uppmaning inom sig. "Men varför ska jag tala om 
Sigrun med en man, som är alldeles främmande både för henne och för mig?" 
avvisade hon sig själv. Ögonblicket därpå var dock lusten där på nytt. "Tala med 
honom om Sigrun! Se på honom nu, då hatten har glidit åt sidan ! Det är en god 
man, som har erfarit mycket lidande. Han har ett ödmjukt hjärta. Vilken människa 
han råkar, hon må vara hur förfallen och syndfull som helst, så håller han henne 
ändå förmer än sig själv. Med den mannen kan man tala om allting. Tala med honom 
om Sigrun! 
Nej, Lotta Hedman, var försiktig! Nu är du inte hemma i Stenbroträsk, där du 
känner alla människor. Hur vet du, att den här mannen är så utmärkt? Kanske att 
han just nu sitter och gör narr av dig i sina tankar." 
Tåget rullade och rullade. Från station, till station. Folk steg ur och steg på. 
Vid en stor station, där flera järnvägsIinjer möttes, lämnade alla passagerarna 
tredjeklassvagnen, så när som på Lotta Hedman och mannen, som satt mittemot 
henne. 
Knappt var de ensamma, förrän mannen satte sig rätt upp på bänken, lade hatten 
upp i nätet och började språka. 
Han var vänlig, klok, gladlynt och framför allt ödmjuk och mild. Det var denna 
mildhet, som gjorde, att ingen människa kunde se honom längre än fem minuter 
utan att längta efter att få anförtro honom alla sina bekymmer. 
"Den där ska förstå min svaghet",- tänkte alla, som råkade honom. "Det skulle 
vara gott att få tala med honom. Han skulle förstå hur svårt jag har det." 
Det dröjde inte heller lång stund, innan Lotta Hedman avbröt sig mitt i ett 
samtal om lådfabriken och arbetsförhållandena i Stenbroträsk. 
-Jag skulle be att få fråga er om råd i en sak, sade hon. Jag har bekymmer, och 
ni vet, att jag lever ensam och har ingen att fråga. 
-Säg inte, att ni vill be mig om råd! sade mannen. Något råd har jag säkert inte 
att ge. Men berätta mig i alla fall vad ni har på hjärtat! Ni talar så väl, och 
resan är lång. Jag för min del ska följa med tåget ända ner till Dalsland. Jag 
har ett par dagar på mig, innan jag kommer hem. 
-Jo, det är så, att jag en gång blev god vän med den äldsta av prostdöttrarna i 
Stenbroträsk, sade Lotta Hedman. Vi var läskamrater. 
Det stockade sig i rösten, och hon blev röd i ögonen. 
-Jag har aldrig tyckt så mycket om någon människa som om henne, fortsatte hon 
efter en stunds kamp med rörelsen. 
Mannen satt alldeles stilla, gjorde inte ett försök att påskynda eller hjälpa. 
Han såg snarast handfallen ut. 
-Jag får lov att tala om hur det var första gången, som hon talade med mig, så 
att ni kan komma till att förstå hurudan hon var. 
-Gör det! sade han. Det är det bästa. Gör er ingen brådska! Vi har hela dagen 
för oss. 
-Jo, på den tiden, när vi gick och läste, hände det sig en förmiddag, under en 
rastestund, att vi stog, en elva, tolv stycken av läsbarnen, i ett hörn av 
kyrkogården och talade om ett katekesstycke. Och jag kommer ihåg, att en av 
pojkarna sa, att det kunde aldrig vara möjligt annat, än att Gud tyckte om 
människorna. Han hade ju skapat oss, och då fick han väl lov att vara nöjd med 
oss. 
Det var så, att vi, som stog i det där hörnet och talade med varandra, vi var de 
fattigaste och yngsta av läsbarnen. De andra, som var bättre och förnämligare än 
vi, gick fram och tillbaka på kyrkvallen i små flockar, och ibland samlade de 
sig kring den äldsta av prostdöttrarna, som också gick och läste det året. Hon 
var vacker, och hon hade något hos sig, som lockade och drog. Det var nästan 
omöjligt att få ögonen att vända sig åt något annat håll än det, där hon fanns. 
Men vi andra, förstår ni, som visste, att det var alldeles omöjligt, att 
prostdottern kunde vilja välja sig vänner ibland oss. Vi stog i ett hörn och 
försökte trösta oss med att tala om ett katekesstycke. 
"Om vi vore som hon där borta", sa jag, "så skulle Gud säkert vara nöjd med 
oss." 
Det var prostdottern jag tänkte på, och med ett vände vi oss allihop, och nu 
stog vi återigen och stirrade på henne. Hon hade ett så vackert och mjukt brunt 
hår, som krusade sig vid tinningarna i små lockar och föll i mjuka vågor över 
hjässan och neråt nacken. Och hon hade ett långlagt ansikte med tunna kinder och 
långa ögonhår och ögon, som var som en djup brunn till att se ner i. Och hon var 
lika som gjord av en finare materia än vi andra. Hon var som ett genomskinligt 
bär. Hon var bra lång, och hon gick med huvudet lutat åt ena sidan, och vi 
tyckte, att det passade bäst så till hela utseendet och till hela väsendet. 
Mannen, som satt och hörde på historien, lutade plötsligt ner huvudet i handen. 
Han såg ett djupt älskat ansikte framför sig. Han såg det sådant, som det hade 
visat sig för honom ute på havet, då den ena skönheten dök upp för dem efter den 
andra. Så besynnerligt ungt och frågande. 
-Hon hette Sigrun, sade Lotta Hedman, och det var ett ovanligt namn, men det var 
inte det enda, som var ovanligt med henne. 
Just den dagen, när jag såg henne stå i solskenet på kyrkvallen, kom jag att 
förstå varför det var omöjligt att låta blickarna skilja sig ifrån henne. 
För visst var det sant, att hon hade människoskepnad som vi andra. Hon hade ögon 
och näsa och mun, och hon var född borta i Stenbroträsk prostgård, och hennes 
föräldrar var inte annorlunda än någon annans. Men detta kunde inte bedra den, 
som hade seende ögon. För Sigrun var av ett annat slag än vanliga människor, hon 
var av en annan värld. 
Mannen, som ännu satt med handen för ögonen, nickade ofrivilligt. Det var det 
rätta ordet. Från en annan värld, en vilsekommen flyttfågel, som hade skilts 
från sina kamrater och kommit in i en skara fåglar, som inte var av hans slag. 
-För det ges andra världar, sade Lotta Hedman, det ges många utom den, som vi nu 
ser omkring oss. Och från en av dessa var Sigrun. Men ni kan väl inte förstå hur 
jag menar? 
-Jo, sade mannen, jag förstår. Jag har själv en gång sett en människa, som var 
från en annan värld. Jag tror åtminstone, att jag förstår, lade han till, såsom 
hade han talat med för stor säkerhet. 
-Och jag smög mig in i en vrå under klockstapeln, fortsatte Lotta Hedman sin 
berättelse och satte händerna för öronen. Jag fick lov att tänka över vad detta 
ville säga, att Sigrun inte var en vanlig människa. 
Skulle inte Sigrun, om hon var från en annan värld, kunna se på mig, att jag var 
en utvald och att jag en gång skulle föra Guds talan? Och skulle hon aldrig bry 
sig om att säga ett ord till mig? Skulle inte den, som var olik alla de andra, 
kunna urskilja mer än de och välja bättre än de? Men jag fick inte länge vara 
ostörd med mina tankar. De andra läsbarnen, alla de tolv, som inte vågade sig 
fram till prostdottern, kom och sällade sig till mig. 
"Här sitter Lotta Hedman och gråter, därför att Sigrun inte vill se åt henne", 
sa en av dem. 
"Du kan väl begripa, Lotta, att Sigrun inte kan bry sig om den, som ser ut som 
du", sa en annan och försökte tala reson med mig. 
"Tänk på ett sådant hår du har! Det står ju omkring huvudet på dig som en 
ullbuske." 
Jag satt stilla och hörde på dem. "Om det inte vore något annat än det, som 
skilde oss åt!" tänkte jag. "Men det värsta är, att Sigrun är från en annan 
värld." 
"Och du har en så konstig och förkrympt kropp", sa läskamraterna. "Du får aldrig 
kläderna att sitta nätt och slätt på dig, som de gör på andra. Och du har 
stickande ögon, och du skriker, när du talar." 
Det hade inte funnits några tårar i mina ögon förut, men nu kände jag, att de 
ville tränga sig fram, därför att de andra var grymma och hårda, när de försökte 
trösta. 
Men då kändes det på en gång, som om ett varmt, milt Ijus skulle sprida sig i 
luften framför mig. Det kändes, som när solskenet faller in i kammarn en kall 
vinterdag. 
Det kom en sval, mjuk hand och förde bort mina händer från ansiktet, och när 3åg 
såg opp, så var det Sigrun, som stod framför mig? och hon smålog mot mig och 
frågade om jag ville ro henne över till andra stranden i min båt fram på 
eftermiddagen, sedan vi hade slutat läsningen. 
Och fastän jag begrep, att de andra hade talat om för Sigrun, att jag var 
sjuklig och fattig, och fastän jag visste, att hon gjorde detta förslag bara av 
barmhärtighet, så kände jag en outsäglig Iycksalighet. Ni kan inte förstå hur 
ljuvligt jag kände det och hur jag älskade henne alltifrån den stunden. "Och hur 
jag älskade henne alltifrån den stunden", upprepade den Iyssnande för sig själv 
och kände ett par läppar uvudet lutat åt ena sidan, och vi tyckte, att det 
passade bäst så till hela utseendet och till hela väsendet. "Fastän jag visste, 
att det bara var barmhärtighet", viskade han för sig själv, "fastän jag till 
fullo förstod, att det bara var barmhärtighet." 
-Sigrun, mumlade han nästan hörbart, varför kommer du tillbaka till mig på detta 
sätt nu i dag? Jag trodde, att jag hade visat bort dig för evigt. Varför kommer 
du tillbaka ? 
-Men på eftermiddagen, när vi var ute och rodde, fort. satte Lotta Hedman, då 
frågade Sigrun om det var jag, som hade hört den vackra musiken i prostgården på 
farmoderns begravningsdag, och hon ville, att jag skulle tala om för henne 
alltsammans. Och hon fick inte höra bara om detta. Allt annat, som jag hade sett 
och hört, berättade jag för henne, och jag fördolde inte, att jag trodde, att 
jag skulle bli en sierska och en Guds profet. Och hon gjorde inte narr av mig. 
Hon sa bara helt ödmjukt, att hon aldrig kunde se något sådant, men hennes 
önskan var att få bli sjuksköterska. Men inte för vanliga sjuka, utan för de 
pestsmittade eller de spetälska. Eller om detta inte kunde låta sig göra, så 
ville hon ta hand om idioter eller lära blinda att läsa i bok eller döva att 
tala. Det var hennes värsta sorg, sa hon, att hon inte trodde, att föräldrarna 
skulle ge henne lov att ägna sig åt något sådant ämbete. 
Jag minns ännu i dag hur vacker hon var, sade Lotta Hedman, då hon talade om 
detta. 
Mannen framför henne såg upp för ett ögonblick, och hans ögon strålade. 
-Ni gör mig ett stort nöje genom er berättelse, sade han. Ni kan inte tro vilket 
nöje ni gör mig. 
-Det är bra snällt av er, att ni säger så, sade Lotta Hedman. Jag trodde, att ni 
skulle vara rent uttråkad vid det här laget. 
- Ni ska inte tänka så, sade mannen. Om ni hölle på och talade med mig om den 
där prostdottern från Stenbroträsk, ända tills vi skils åt, så skulle inte jag 
bli uttråkad. Ni blev väl god vän med henne efter den där första roddturen, kan 
jag förstå? 
-Ja, sade Lotta Hedman, det är säkert, det, att vi blev goda vänner. Vi var ute 
och rodde mest var afton, så länge som läsningen varade, för Sigrun tyckte om 
att sitta i en båt och bara glida fram längs med stränderna utan att ha ärende 
åt något håll. Hon tyckte inte om ångbåtar och inte om järnbanor, och inte 
tyckte hon om att åka efter häst, men hon tyckte om att driva omkring i en 
roddbåt. Och vad hon allra mest längtade efter, det var att komma ut på ett 
stort hav. 
Mannen, som satt framför henne, hade åter böjt ner huvudet och lagt handen över 
ögonen. "Ja visst", tänkte han, "hon hade länge längtat efter att få komma ut på 
havet, det sa hon till mig. Hon hade längtat efter det alltsedan de dagarna, då 
hon bara var femton år. Men det blev jag, som fick stilla denna hennes längtan. 
Jag har ändå fått göra något gott i mitt liv. 
Lotta Hedman, som inte behövde mycken uppmuntran av sin åhörare, fortsatte 
oförtrutet sin berättelse. 
-Jag trodde, att så snart som läsningen var slut, så skulle vi aldrig mer råkas, 
men hela sommarn efteråt kom Sigrun nästan var dag ner till älvstranden, och då 
var jag henne till mötes med båten, och vi for oppför och utför älven i timvis. 
Och så fortsatte det sommar efter sommar, och det var den Iyckligaste tid, som 
jag någonsin har fått uppleva. 
Mannen mittemot drog en djup suck. 
-Varför kommer du tillbaka till mig, Sigrun? viskade han. Varför kommer du så 
ung, så god, så skön, så oerfaren och oberörd ? Jag har försökt tänka pa dig 
såsom en åldrande kvinna, en mor med barn, en älskande och hängiven hustru. 
Varför kommer du i din ungdoms friskaste glans ? 
-Ja, nu ska ni få höra hur det gick med vänskapen, sade Lotta Hedman. 
-Jo, när den hade varat i fyra år, så satt jag en söndagseftermiddag på vårsidan 
där hemma i stugan och gav akt på en stor, rödmålad bondgård, som reste sig 
utanför det östra fönstret. Den ena huslängan trädde fram efter den andra, och 
jag undrade vad detta kunde vara för en slags gård och varför den byggde opp sig 
så präktigt just i kväll. 
Det var rätt långt lidet på dagen, det började redan på att bli skumt. Och far 
och mor hade varit i kyrkan på förmiddagen, och nu satt de på var sin sida om 
spishällen och rökte och småpratade. Men jag satt framme vid fönstret och såg på 
gården, som höll på att växa opp mot den grå kvällshimlen. 
Det var ett rött boningshus i två våningar, som stod högt på en kulle med en 
mängd gamla aplar på sluttningen framför, och på ena sidan om äpplegården såg 
jag en lagård med lador, och på den andra låg brygghus och stall och en stor 
stenkällare med en ensam liten kammare oppbyggd på källartaket. 
Bredvid källarn stog ett träd, som jag inte kunde ge namn. Det var knotigt och 
hade tjock stam och vitt utsträckta grenar, och det såg ut att vara urgammalt, 
och det hade över sig något vresigt och hotande. 
Och föräldrarna, som satt borta vid spisen, de sa just ingenting till varandra. 
De bara - tänkte tillsammans. De visste så väl var de hade varandra. 
"Å, det här blir allt bra synd om Lotta", sa mor. Och far svarade strax utan att 
fråga vad hon menade, att det gjorde det visst. För han hade naturligtvis suttit 
och tänkt på detsamma som hon. 
Men jag tänkte för mig själv, att de visste inte vad de sa, för hur skulle det 
någonsin kunna bli synd om mig, så länge som jag hade så många syner och röster 
att fröjda mig åt? 
Och den stora gården stod alltjämt kvar lika tydlig. Jag tyckte, att jag när som 
helst skulle kunna gå in genom grinden och hälsa på inne i stugan. Jag kunde se 
redskap, som låg kvar på bakgården, och ämbaret bredvid brunnen och hundkojan 
och duvslaget, och jag förstod, att det var en betydande gård, där allting var 
stort tilltaget, men det var också över den något gammaldags och urmodigt 
Den låg alldeles tyst och stilla och övergiven. Ingen människa och inte heller 
något djur var i rörelse 
Så fick jag se något, som förvånade mig mer än allt annat. Det fanns en 
stengärdsgård, som stängde gården från åkern, och mittpå den såg jag en grind. 
Och den ena grindstolpen stod rak och riktig, men den andra var grå och nästan 
upprutten och skulle ha fallit till jorden, om det inte hade funnits en hel 
mängd stöttor omkring den. 
Just som jag fick ögonen på den gamla grindstolpen, så for en rysning genom mig, 
och jag kände, att jag blev rädd och att jag helst inte skulle vilja se något 
mer. 
Jag satte händerna för ögonen och vände mig inåt mot rummet, men gården försvann 
inte fördenskull. Nästa gång, som jag såg ut, stod den där alldeles som förut, 
och den var vacker och präktig att se på. Den Iyste mot de svarta höjderna, som 
reste sig bakom den. Och den, som såg en sådan gård i verkligheten, måste tänka, 
att det var ett rikt och mäktigt folk, som bodde där. Allting var väl 
bibehållet, utom den där enda grindstolpen. 
Och jag försökte att inte se på den, eftersom den gjorde mig rädd, men just som 
jag Iyfte ögonen från den, fick jag se, att det ända fanns en människa på 
gården. Hon satt i fönstret på källarkammarn nästan alldeles ovanför 
grindstolpen och sag ner på den. 
Hon var gammal, och hon hade ett strängt, men vackert ansikte och vitt hår, 
uppsatt under en mössa, som jag aldrig hade sett någon bära maken till. Hon satt 
stilla, med händerna i kors, och höll ögonen stadigt riktade på stolpen. Hon 
satt som förstenad och betraktade den. 
Jag blev rädd än mer för henne än för grindstolpen, och jag vände mig från 
fönstret och gjorde ett försök att få bort henne genom att tänka på Sigrun. 
Jag tänkte på hur goda vänner vi hade varit och ännu var. Det fanns ingenting, 
som kunde skilja oss åt. Förra vintern hade Sigrun varit borta och hälsat på 
släktingar söder ut i landet i flera månaders tid, men när hon kom tillbaka, så 
var vi desamma goda vännerna som förut. 
Jag brukade inte behöva göra mer än kalla fram Sigrun, för att allt mörkt skulle 
vika ifrån mig. Men denna gången hjälpte det inte. När jag åter vände mig mot 
fönstret, stod den gamla gården kvar, som den stått, och den gamla kvinnan satt 
som förut och stirrade mörkt och envist ner på samma plats. 
Och far och mor, som satt borta vid spisen, de höll också på som förut. 
"Ja, det blir svårt för Lotta", sa mor. "Men hon har ungdomen för sig, och när 
en är ung, så glömmer en." 
"Ja, det går an, så länge som en har ungdomen, som hjälper sig", sa far. 
Och så suckade de och drog djupa bloss ur piporna. 
Det kom allt så tunga tankar och la sig över mig. Jag började tro, att 
föräldrarna hade rätt. Säkert skulle det komma att hända mig någonting svårt. 
Och så gjorde jag ett försök till. Jag tänkte på Sigrun, sådan hon hade varit, 
då hon för ett par månader sedan kom och berättade mig, att hon var förlovad med 
en präst som hon hade råkat, medan hon var borta hos släktingarna. 
Hon hade varit så Iycklig över att hennes fästman var präst. Det passade så bra 
för henne, som var prästdotter. Och tänk, att han redan var kyrkoherde med egen 
församling, fastän han bara var några och trettio år# Den var ju rätt liten, men 
han skulle inte heller stanna där länge. Han var en sådan förmåga, att han inte 
skulle komma att sluta, förrän han blev biskop. 
I alla fall så var det ju utmärkt, att han hade ett eget hem, så att de kunde 
gifta sig framemot hösten. 
Och först så hade jag blivit lite förvånad, för jag hade ju alltid hört, att hon 
skulle bli sjuksyster, men hon förklarade, att det var alldeles detsamma att bli 
prästfru. Ja, det var egentligen ett mycket större kall, för nu skulle hon få en 
hel församling att hjälpa och bispringa. 
Jag tänkte på detta, och i detsamma såg jag ut med god förtröstan. Men då var 
det än värre, för nu hade den gamla kvinnan rest sig, och jag mötte hennes 
blick. Och jag såg mörker och vrede och hårt hat i den, och en knotig hand Iyfte 
sig, och hon skakade den hotande mot mig, medan hon med sin andra hand pekade på 
grindstolpen. Det var, som ville hon säga som så, att om jag rörde vid 
grindstolpen, så skulle det gå mig illa. 
Hon var förfärlig och skrämde mig, men på samma gång var hon så ömkligen gammal 
och vanmäktig, att jag ville gråta av medömkan. 
Men i och med det att hon Iyfte sin hand, var alltsammans I försvunnet. 
Alltsammans, både gård och gumma och grindstolpe. Det var, som skulle de aldrig 
ha funnits. Och jag kände sannerligen en stor lättnad. 
Varför skulle jag behöva vara ängslig, därför att Sigrun hade fästmannen hos sig 
på besök ett par dagar? Eller varför skulle far och mor behöva sitta och vara 
sorgsna därför att de hade sett honom i kyrkan i dag? 
Och så äntligen dök det opp ett par huvuden ovanför älvbrinken. Jag kände en 
sådan glädje, att jag genast ropade till föräldrarna: 
"Nu tror jag allt, att Sigrun vill visa mig sin fästman. Kom hit och se om det 
inte är hon och han, som kommer gående bortifrån älven?" 
Då fick mor brått med att sticka undan pipan och flytta på alla stolar och att 
torka opp ett par droppar vatten, som var utspillda på golvet. 
Men far kom fram till mig borta vid fönstret, och vi stod och betraktade de 
vandrande. Och nu såg jag fästmannen för första gången, där han kom med fästmön 
under armen. Han var inte så värst lång, men starkt byggd var han, välvuxen och 
axelbred. Och han hade ett vackert och välformat huvud. Jag kunde inte se något 
fel på honom, om det inte skulle vara det, att han var närsynt och gick med 
glasögon. 
När de kom in, såg de stolta och Iyckliga ut. Och jag var också så nöjd med 
Sigruns fästman och så Iycklig över att de hade kommit till mig. Han såg ut, som 
om han skulle kunna ta vård om sin hustru i alla väder och vindar. Så länge som 
hon hade ett sådant stöd bredvid sig, skulle hon aldrig kunna bli olycklig eller 
misströstande. Fästmannen hälsade så vänligt på far och på mor. Men när han kom 
fram till mig, så plirade han lite med de närsynta ögonen och tog an en skämtsam 
min. "Jaså", sa han, "detta är den stora sierskan i Stenbroträsk. Henne är jag 
rädd för. Hon kan ju se tvärsigenom människor, och tänk om hon inte blev belåten 
med mig!" 
Och han skrattade, och Sigrun gjorde detsamma, och far med drog på munnen. 
Och det var, som om jag skulle vara så lustig och bara till att göras narr av. 
Jag blev först alldeles röd av allt det blod, som strömmade opp i mitt ansikte. 
Och sedan kände jag, att jag blestel och hårdnade till. Och jag kunde inte 
begripa, att någon människa kunde få tala så öppet om detta, som var min allra 
heligaste hemlighet. Och hur kunde Sigrun ha förrått för sin fästman sådant, som 
hade sagts henne i djupaste förtroende? 
Lotta Hedmans röst höjde sig i skärande tonfall, såsom när hon hade talat om 
sitt ensamma, hårda liv. Det var en skarp smärta, som återuppstod inom henne. 
Mannen framför henne såg upp med ett vemodigt leende -Det kunde ni väl veta, att 
Sigrun skulle vara just sådan, sade han. Hon hade gett sig till honom med hela 
sin själ, med alla sina tankar och med allt, som hon hade genomlevat. 
-Ja, det var nog så, sade berätterskan, men det var svårt för mig. Mor försökte 
svara i mitt ställe, fortfor hon, för hon förstog nog, att jag ingenting kunde 
säga. 
"Hon har allt en så oförståndig mor, den här flickan", sa mor. "Men Gud har hört 
mina böner. Han har gett mig en dotter, som ser och förstår mer än andra." 
Jag tyckte, att mor var bra tapper. Jag skulle ha velat falla på knä och tacka 
henne, men hon blev allt tyst, hon med, när hon nu fick en skarp blick genom 
glasögonen och prästen började tala med tjock och tung och viktig röst, liksom 
skulle han ha stått på en predikstol. 
"Vi får allt lov att vara försiktiga, vi, som är kristna" sa han, "så att vi 
inte sjunker tillbaka i hedendom. För den människa, som försöker tränga in i det 
övernaturliga, hon vill likasom gå sin egen väg och inte den, som är banad genom 
Jesus Kristus. Hon vill göra sig sina egna gudar, och kanske att hon vill göra 
sig själv till Gud." 
På det sättet predikade han en lång stund. Och nu fanns det ingen mer i stugan, 
som tordes säga emot honom. Och var var nu allt det, som jag hade hört, och som 
jag hade sett? Det var som bortblåst i samma stund, som den mannen kom in till 
oss. Och jag måste sitta tyst utan hjälp och höra honom tala mig till rätta 
inför Sigrun och föräldrarna. Jag såg bort till Sigrun, och hon satt och såg opp 
till fästmannen med hela ansiktet strålande av ödmjuk beundran. Och jag såg hur 
Iycklig hon var över att fästmannen gjorde sig besvär att föra mig in på en rätt 
väg. Och nu tyckte hon alldeles som han, att allt detta, som vi hade haft att 
tala om med varann, det var skadligt och farligt. Det var till mitt bästa, som 
han talade, och jag hade inte något annat att göra än att vända om från mina 
onda vägar och försöka bli som alla andra. Jag blev så förkrossad av sorg. Jag 
ville hellre vara död än sitta där och uppleva, att Sigrun hade svikit mig. 
Hennes åhörare Iyfte än en gång upp huvudet. 
-Det var väl vackert, att hon inte hade någon egen tanke, utan bara tänkte hans 
tankar, sade han. Det är just detta, som är det vackra hos henne. 
Lotta Hedman fortsatte sin berättelse utan att svara på hans anmärkning. 
-De förlovade stannade hos oss en lång stund, och de talade förstås inte bara 
med mig, de talade också med far och med mor. Och allt, vad fästmannen sa, lät 
förståndigt och vänligt, och han hade väl reda på sig. När han kom ut ur 
predikotonen, Ijöd hans röst frisk och glad. Det var inte svårt att förstå, att 
Sigrun kunde hålla av honom! Jag sa inte ett ord, så länge som fästmannen var 
kvar, och Sigrun såg ibland på mig med en förvånad min, och till sist frågade 
hon mig om jag var sjuk. Men jag bara skakade på huvudet. Sigrun kunde väl inte 
förstå annat, än att jag borde vara så innerligt Iycklig. 
Det var en stor lättnad för mig, när de äntligen var utom dörrn. Men så hände 
det sig, att Sigrun hade glömt sina vantar, och hon kom tillbaka in ensam för 
att hämta dem. 
Han, som satt och Iyssnade, hade ett utpinat uttryck över ansiktet. "Vad har du 
för rättighet att sitta och lyssna till allt detta tal om Sigrun?" sade han till 
sig själv. "Akta dig, akta dig! Längtan kommer tillbaka, sorg kommer till baka, 
kärlek vaknar upp. Det blir som för sex år sedan, när du satt på klipporna och 
drömde kärleksdrömmar. Dag efter dag satt du och drömde om henne." 
-Och då passade hon på att fråga mig, fortsatte Lotta Hedman, om jag inte 
tyckte, att fästmannen var märkvärdig och härlig, och om jag hade trott, att 
något sådant fanns i världen. Och när jag alltjämt ingenting sa, så brast henne 
tålamodet. 
"Vad i all världen är det åt dig?" frågade hon. "Varför är du så tyst och sur? 
Jag trodde, att du skulle ha sådan nytta av att få tala med en präst. Och min 
fästman var ivrig att få tala med dig. Och jag har berättat honom så mycket om 
dig och sagt, att du var sa märkvärdig. Och vad ska han nu tänka?" 
Jag satt stilla, ända tills Sigrun var borta vid dörrn, men då rusade jag efter 
henne. 
"A, gift dig inte med honom, Sigrun!" brast jag ut. "Han gör dig olycklig." Och 
då nu Sigrun såg stort på mig, så la jag till i min ångest: "Han kommer att slå 
ihjäl din själ, såsom han har slagit ihjäl min." 
Då rätade Sigrun opp sig. 
"Nu är du elak", sa hon. "Ska du tala så styggt, för att man vågar säga något 
till dig, som du inte tycker om att 
Och så gick hon äntligen på allvar. 
Och jag var glad, att far och mor ingenting sa, varken för att trösta eller 
förklara. Jag gick ut i det lilla iskalla köket och satte mig att gråta. Jag 
grät den ena timmen efter den andra. Jag begrät den vackra vänskapen, jag begrät 
min själ, som var tagen ifrån mig och aldrig skulle vända åter, och jag bet i 
försmädelsens frukt. För första gången i livet hade jag fått smaka dess 
bitterhet. 
Lotta Hedman hade sänkt rösten, såsom då hon slutade sitt stora tal om 
kungabrevet och tusenårsriket. Hennes ansikte var präglat av ett stort lidande. 
Hon kände än i dag förödmjukelsens plåga. 




HÅNGER.
Ack, vad Lotta Hedman var Iycklig att få berätta! Vad det var Ijuvligt att få 
tala om Sigrun! Vad hon ansträngde sig för att tala högsvenska! Hur hon arbetade 
för att vara lika högtidlig som en andaktsbok! Så tacksam hon var mot denna 
åhörare, som alltjämt satt stilla och Iyssnade, som hade ett så outtömligt 
tålamod! 
-Nu är det bara en sak kvar, som jag behöver tala om, för att ni ska kunna ge 
mig det råd, som jag behöver, sade hon. 
-Ni ska inte på något sätt oroa er, sade han. Tala ni, som det bäst passar er! 
Vi har tid på oss. 
Lotta Hedman föll genast in i berättartonen. 
-Ja, det var samma år på hösten, började hon, och det hade just börjat regna så 
häftigt, att vi hade blivit tvungna att springa in i stugan, både far och mor 
och jag, för att vi inte skulle bli genomblöta. 
Och knappt hade vi hunnit in, förrän dörrn rycktes opp igen och ett par stora, 
väldiga karlar kom inrusande. De bad hövligt, att de skulle få stanna hos oss, 
så länge som skuren varade. Och far bjöd dem vara välkomna, och mor och jag 
satte fram var sin stol åt dem nere vid dörrn. 
Och den ene av dem var språksam och frågade far om han trodde, att de kunde få 
arbete vid det nya sågverket, som höll på att byggas i Stenbroträsk. Men den 
andre var tyst och satt bara och stirrade bortåt det östra fönstret. 
Och just mot det fönstret kastade sig regnskuren med all sin kraft. Det 
strömmade så mycket vatten utför rutorna, att man knappt kunde se någonting 
genom dem. 
Jag undrade vad det kunde vara, som han stirrade på. För nog begrep jag, att han 
såg efter något annat än regndroppar och småhagel. 
Och jag gick fram och satte mig på min vanliga plats i stolen vid fönstret och 
såg ut. 
Men det var ingenting annat att skåda än de små gråa uthusen och vatten, som 
skvalade ner från alla tak. Och det var så mulet och mörkt, att man nätt och 
jämnt kunde se så långt bort som till älvbrinken. Där bortom stod det grå 
regnmolnet så tätt som ett förhänge. 
Jag tänkte på att vid det där fönstret hade jag suttit i mörka kvällar, men 
mörkret hade inte hindrat mig från att se, och jag hade suttit där i tät 
snöstorm, men snöflingorna hade inte hindrat mig från att se, utan där hade jag 
sett skepp segla och järnvägståg jaga förbi, och konungar hade jag sett taga in 
i sköna städer, och bröllopståg hade vandrat fram, och änglar hade dansat och 
lekt inför mina ögon. 
Men vad tjänade det nu till för mig, att jag satte mig vid det östra fönstret? 
Mitt seende öga var utslaget ur mitt ansikte, och jag skådade ingenting annat än 
uthus och gård och skvalande regn. Till mig kom inte mer några budskap eller 
några varningar eller några uppenbarelser. 
Och något, som jag tyckte likna röda hus och höga skogar, såg jag avmåla sig mot 
den gråa molnväggen, men det blev bara dunkelt och otydligt. 
Och jag försökte att vara glad över att jag nu var som alla andra, men mitt livs 
fattigdom kändes mycket tung, sedan jag inget såg eller hörde av det, som var 
över det verkliga. Jag kände ingen glädje över att leva. Jag var lik en, som i 
lång tid hade suttit vid ett fulldukat bröllopsbord, men nu inte ägde så mycket 
som en smula bröd till att stilla sin hunger. 
Och ingen hade jag mer, som kunde trösta mig, för Sigrun skulle i dagarna gifta 
sig och flytta med sin man ner till Applums socken i Bohuslän. Och hon hade 
frågat mig om jag ville följa med henne till hennes hem och hjälpa henne för så 
hade det en gång för länge sedan avtalats mellan oss. Men jag hade svarat, att 
jag hellre ville stanna i Stenbroträsk hos far och mor. För jag ville inte dra 
bort med Sigrun. Hon hade aldrig varit sig lik, sen hon hörde mig tala illa om 
fästmannen, och jag kunde inte heller mer se henne som en villfaren fågel, utan 
jag tyckte, att hon var väl hemmastadd i det mänskliga. Och mittunder det att 
mina tankar var som mörkast, så fick jag höra steg, och den tyste av de båda 
vandringsmännen stod bredvid mig och lutade sig fram mot de nerregnade rutorna. 
"Det här är allt ett märkvärdigt fönster", sa han och rörde vid min arm, för att 
jag skulle se ut. "Jag undrar om ni ser detsamma som jag?" 
"Jag kan ingenting se", svarade jag. "Men varför säger ni, att det här fönstret 
är märkvärdigt?" 
"Det måtte väl vara märkvärdigt", svarade han, "att jag ser Hångers gård i 
Dalsland genom fönstret på en stuga i Stenbroträsk." 
"Är det en gård, som ligger högt på en backe med aplar på sluttningen framför?" 
frågade jag. "Finns det en källare med en stuga på taket, finns det en grind med 
en gammal och rutten grindstolpe, och sitter det en gumma i 
källarkammarfönstret?" 
"Ja", sa han och böjde sig fram för att se bättre, "så är det. Det sitter en 
gumma i kammarfönstret, det är riktigt alltsammans." 
"Och sitter hon inte och stirrar på grindstolpen? Är det inte så, som om hon 
inte skulle kunna ta sina ögon ifrån den?" 
"Jo visst", sa han och drog tungt efter andan. "Jo visst sitter hon och ser 
efter, att grindstolpen inte får falla. Det måste hon hålla på med till världens 
slut." 
Och jag såg hur det, som han såg, plågade honom. Han hade stora svettdroppar i 
pannan, och han var dödsblek och hade svårt att få fram orden. 
Men nu tog han ögonen från fönstret och vände sig hastigt mot mig. "Men ni säger 
ju, att ni ingenting ser!" 
"I dag ser jag ingenting", svarade jag. "Men en gång i våras såg jag den där 
gården." 
Och nu märkte jag, att både far och mor och den andra främmande mannen hade 
kommit fram till oss och stod och Iyssnade. 
"Det är många i vår släkt, som har det på det där sättet". sa nu den andra 
vandringsmannen med låg röst till far, "men jag har inte hört, att min bror har 
sett något förrän i dag." 
Men han, som hade talat med mig, vände omigen ögonen mot fönstret, och strax 
därpå vek han förskräckt tillbaka. 
"Nu har hon sett på mig!" ropade han. "Och nu är det visst slut med mig." 
Och det tog sig konstigt ut, att han blev så rädd, han, som var så ofantligt 
stor och stark. Men inte en gång mor, som annars var skrattlysten av sig, kom 
sig för med att dra på munnen. 
"Vi ska ta och sjunga en psalm", viskade jag till mor. Och vi stämde opp den 
första psalmvers, som kom oss i tankarna. 
Och medan vi sjöng, upphörde regnskuren. Det grå molnet stod inte längre som en 
mur borta över älvbrinken, och en solstråle silade in i kammarn. 
Han, som såg synen, hade satt sig ner på en stol och höll händerna för ansiktet. 
Han vågade varken se opp eller röra sig. 
Men nu, när det åter var klart och Ijust, började brodern tala förstånd med 
honom. 
"Kom med nu, Jon!" sa han. "Nu är det vackert väder så att vi kan gå vår väg. 
Titta opp nu, så ska du få se att det är borta alltsammans." 
Men Jon satt sammanböjd med ansiktet i händerna och höjde på armbågen för att 
visa brodern ifrån sig 
"Nej, Anders, nej", sa han. "Låt mig vara! Jag törs inte." 
Då såg Anders bort till oss och skakade på huvudet. 
"Det är inte så underligt, att han är rädd", förklarllde han. "För det där, som 
han såg, är något, som har funnits till i fordomtid, och den gården, som han 
nämnde, är vår farfars far kommen ifrån." 
"Han sa visst, att den hette Hånger, den där gården", prövade jag på att säga, 
då ingen av de andra svarade honom. 
"Ja", sa han, "den heter Hånger, och den ligger på DalsIand, och vi, som är 
därifrån, vi kallas för Hångerjättarna. Vi är större till växten än andra 
människor, och folk säger om oss, att vi är svåra att råka ut för, men jag för 
min del vet inte, att det är något annat märkvärdigt med oss, än att vi alla som 
en slutar med att ta livet av oss. Det gjorde min far och min farfar och far 
hans före honom." "Ja, se det ska bero på någonting gammalt", sa han. "Det var 
styva och rika karlar, som bodde där på Hånger förr i världen. och de krusade 
inte för någon, och nästan jämt kom de i delo med prästerna. Och en av dem lär 
visst ha slagit ihjäl en präst av svartsjuka. Men det blev aldrig upptäckt vem 
som var skyldig till mordet. Det blev aldrig försonat, och därför måste 
alltifrån den dagen alla Hångerkarlar dö en våldsam död för egen hand eller för 
andras." 
"Men", sa mor, "inte är det möjligt, att det är på det sättet. Inte ska 
oskyldiga lida för skyldiga." 
"#, det tycker jag nog att man ser lite varstans", sa karlen. "Det är inte så 
gott att veta hur det är ordnat med den saken. Men nu fanns det en hustru där på 
Hånger, som var mor till den, som hade mördat prästen. Om henne säger man, att 
hon hade reda på alltsammans och att hon hade hjälpt sonen att gräva ner liket 
under den ena grindstolpen, och långt efter det att han var död, så satt hon och 
vaktade den stolpen, att den inte fick fällas och inte brytas ner och inte bytas 
om. Hon flyttade ner på en kammare, som låg tätt intill grinden, och satt där 
och höll vakt natt och dag, och det är de, som säger, att hon vaktar den än. Och 
nu är Hånger borta ur släkten, och jättarna, de är förskingrade åt alla håll, 
men alla de, som hör till hennes släkt, de lär kunna se henne. Hon följer med 
oss, säger folk, och ser till, att det inte finns någon, som undandrar sig att 
försona det stora brottet." 
Men mor var alldeles upprorisk. 
"Det kan inte vara meningen, att detta ska få fortfara", #a hon. "Ni måtte väl 
göra något för att få slut på det?" "Det är så sant, det", sa karlen. "Det finns 
allt de. som har försökt. Det är två, som har funderat ut, att det ckulle vara 
bra, om de gav sig till att bli präster. Men jag vet inte om det var till lags 
åt gammalmoran. Den ene av dem har gått åt i unga år, men den andre lever ju." 
Och jag blev mer och mer förskräckt, och när jag la ihop allt, som hade hänt, så 
visste jag redan vad jag skulle få för svar på det, som jag frågade om. 
"Är det han, som heter Rhånge?" frågade jag. 
"Men, barn, vad menar du?" skrek mor. 
Karlen svarade mig genast. 
"Jo, det är riktigt. Det är han, som kallar sig Rhånge. Det är bara en 
omkastning av Hånger. Han är präst i Applum i Bohuslän, och han ska visst nu i 
dagarna gifta sig med en prostdotter fran Stenbroträsk." 
Mannen, som satt på hörnplatsen, gjorde en häftig rörelse. 
-Ja, se, jag vill inte säga, att man ska rätts sig för mycke efter sådant där 
gammalt, sade Lotta Hedman. Men kanske att det är något i det i alla fall, och 
kanske att det var illa gjort av mig, att jag inte följde med Sigrun ner till 
Bohuslän, när jag hade fått höra detta. Och kanske det är fördenskull, som allt 
misslyckas för mig. För nog har jag fått tillbaka kraften att se och höra, men 
att ingen vill Iyssna till mig, det beror kanske på att jag har svikit min plikt 
mot Sigrun. Och gör jag rätt nu, om 
Hon avbröt sig hastigt. Hela det nyss så rörliga ansiktet blev stelt och styvt. 
-Jag ser något, sade hon. Jag ser vida snöslätter. Det är mycket Ijust. Och det 
finns ett tält, ett svart tält, och en lång släde... 
Tåget rullade just i detsamma in på en station. Lotta Hedmans reskamrat steg 
hastigt upp från sin plats och Iyfte armen till hyllan för att plocka ner sitt 
bagage. 
Lotta Hedman märkte det inte. Hon var upptagen av det, som uppenbarade sig för 
henne. 
När mannen hade hoppat av tåget och gick bort mot stationshuset, hörde han hur 
Lottas röst ropade honom till baka, men han gick vidare utan att vända sig om. 
Lotta drog med all kraft i läderremmen för att få ner fönstret, men när hon 
äntligen Iyckades, var mannen försvunnen. "Bevare oss väl", tänkte hon, i det 
hon såg sig omkring, "här är det värre än i Lappland. Så mycken naken bergmark 
har jag inte sett förr i mitt liv. Hur kan människor leva och få sin bärgning i 
en sådan stenöken? 
Hon befann sig i själva verket i en trakt, som var helt uppfylld av en bred, 
platt bergvidd. Enar och Ijungtuvor, smagranar och mossa klädde den ställvis, 
men stenen låg överallt i dagen. 
Ju mer hon såg av landskapet, dess mer misslynt blev hon. 
"Vad i all världen har Sigrun och hennes man tänkt på, som har flyttat till en 
sådan trakt?" undrade hon. "Förut lär de ju ha haft det bra. Nära havet, 
välbärgad församling, människor runtom. Varför har de dragit sig undan till en 
sådan ödemark?" 
Den där steniga trakten meddelade henne något av sin egen hopplöshet. 
"Här kan varken prästen eller någon annan få något att leva av. Ja, jag får väl 
ge mig i väg hem tillbaka, om de inte har så mycket, att de kan ta emot mig." 
Just nu föreföll det henne inte så välbetänkt, att hon hade gett sig åstad till 
sin läskamrat Sigrun Rhånge utan att vara varken väntad eller ombedd. Hon borde 
allt ha skickat hälsningar genom Sigruns föräldrar eller på något annat sätt 
underrättat om sin ankomst. 
"Herregud!" tänkte hon, där hon satt på skjutskärran. "Alltsedan Sigrun flyttade 
från Stenbroträsk för sex år sen, vet jag nästan ingenting om henne. Hon skrev 
ju ett par brev första året, och den sommarn hon var hemma och hälsade på såg 
jag henne några gånger, men vi gjorde just ingenting, varken hon eller jag, för 
att liva opp vänskapen. 
Jag får ju inte glömma de vackra brev jag fick från henne, när hennes lilla 
dotter var född. De gjorde mig stor glädje. Hon ville till och med, att jag 
skulle flytta ner till henne och hjälpa henne att sköta om flickan. Men jag 
kunde ju inte resa från föräldrarna, och jag hade väl ingen lust heller. Jag 
tyckte, att det var svårt att komma till Sigrun som piga, och jag var rädd för 
mannen. I alla fall har jag nog ångrat mig sedan, för när flickan dog, så kunde 
jag inte låta bli att tänka som så, att om jag hade varit hos Sigrun och hjälpt 
henne med barnet, så hade det kanske fått leva. Och Sigrun kanske tänker på 
samma sätt. Alltsedan den tiden har jag inte hört ett ord från henne." 
Hon började känna ett starkt tryck över bröstet. Hela denna resa var troligen 
alldeles överflödig. 
"Ja, det får vara, som det vill", avvisade hon sin tilltagande ängslan. "Varje 
dag hörde jag röster och maningar, som befallde mig att fara. Jag hade ingen ro 
under mina uträkningar. 'Först Sigrun, Sigrun i första rummet', svarades det 
mig, när jag ville veta något om kriget och tusenårsriket. Och när far och mor 
var döda och bror hade övertagit stugan och lämnat den usla källarkammarn åt 
mig, ja varför skulle jag inte ge mig i väg och se efter om hon behövde mig? 
Seså, Lotta Hedman, raska opp dig! Du har i alla fall fått se något av världen. 
Du har inte kastat bort dina pengar alldeles i onödan." 
Just när hon på detta sätt försökte liva upp sin sjunkande tillförsikt, höjde 
skjutsbonden piskan och pekade mot ett spetsigt, svart kyrktorn, som reste sig 
ur en träddunge. -Se där har vi kyrkan ! sade han. Nu är vi snart framme. Strax 
därefter började vägen sänka sig ner mot en smal dal. Man såg en slingrande älv 
på dalbottnen, gårdar, hus, åkrar, träddungar och en liten vit kyrka. Men innan 
de ännu var nerkomna i dalen, höjde skjutsbonden piskan än en gång. När Lotta 
Hedman hörde dessa ord, tilltog trycket över bröstet, så att hon knappt kunde 
andas. Allt hennes mod försvann. 
"#, varför har jag gett mig ut på det här sättet? tänkte hon. Sigrun kanske inte 
en gång kommer ihåg mig. Varför har jag kastat mig ut i det här äventyret? Är 
det bara för att bli försmådd och gjord narr av?" 
När skjutsbonden, som trodde, att hon skulle till prästgården som tjänarinna, 
frågade om hon ville, att han skulle hålla in hästen, så att hon fick hälsa på 
sin nya matmor, blev hon alldeles förvirrad. 
-Gud i himlen! suckade hon. Jag har inte lust till något annat än att vända om. 
Sedan, när Sigrun bara var ett par steg före dem, blev ångesten så stor, att hon 
inte kunde härda ut. All tro på maningar och röster svek henne. Hon sträckte ut 
handen och fattade tag i tömmarna. 
-Vänd för all del! ropade hon. Jag ska inte fara längre. Jag är visst kommen 
orätt. 
Men de var så nära då, att Sigrun hörde henne och vände sig om. Och när hon såg 
den främmande kvinnan, som ville ta tömmarna från skjutsbonden, for ett litet 
leende över det allvarliga ansiktet. 
Men i nästa ögonblick lade hon handen på hjärtat, leendet dog på läpparna, och 
hon skyndade fram mot den akande. 
-Är det du, Lotta, är det verkligen du? sade hon, och hon hade tårar i ögonen. 
Men när Lotta såg, att hon grät, så kunde hon inte tro annat, än att Sigrun 
tänkte på sin lilla flicka, som hade fått dö, därför att hon inte hade kommit 
för att sköta om henne. 
Hon kastade sig ner ur kärran, och hennes mening var att falla på knä på 
landsvägen och be Sigrun om förlåtelse. 
Men innan hon hade kommit så långt, fångade Sigrun upp henne i sina armar och 
sade, att hon var så glad, så glad att få se henne. 
Och det gick upp för Lotta, att Sigrun grät av glädje, därför att hon hade 
kommit. 
Och hon blev själv mycket glad och tyckte, att detta var det största, som 
någonsin hade hänt henne. Men på samma gång tänkte hon: "Vad Sigrun måtte vara 
olycklig! Inte skulle hon bli så glad åt att få se sin gamla fattiga läskamrat, 
om hon inte vore olycklig." 




PRÄSTGÅRDEN.
Det var en kväll i november, då dagarna var korta och nätterna aldrig tycktes 
kunna ta ett slut. 
I hela nejden runtom Algeröds prästgård rådde stillhet och vila och likaså på 
själva prästgården. Hästarna hade kommit hem från arbetet och var inställda i 
stallet. Korna hade blivit mjölkade, och hönsen var uppflugna på sina pinnar. 
I brygghuset eller, rättare sagt, i den lilla kammaren innanför brygghuset satt 
i den stilla kvällen Lotta Hedman vid sina uträkningar. Hon hade bibeln framför 
sig och penna, bläck och papper och gjorde djupa forskningar i den kära 
Uppenbarelseboken. 
I köket inne i stora byggningen hade elden fått slockna i spisen, och köksan och 
husjungfrun satt vid symaskinen och försökte fundera ut hur de skulle få fason 
på ett blusliv, som hade kommit misslyckat från sömmerskan, och i drängstugan 
låg drängen och sträckte sig på en bänk och väntade på kvällsvarden. 
Prästen själv satt i sitt arbetsrum, men inte vid skrivbordet, utan i en 
gungstol, som stod i ett hörn. Han hade lampa bredvid sig och läste i en 
tidning. När han Iyfte ögonen, kunde han se in i nästa rum, där hans hustru hade 
slagit sig ner på en liten pall framför kakelugnen. Hon stödde hakan mot 
händerna och såg in i den brinnande brasan. 
Bredvid Sigrun satt den sjuka häradshövdingen, som prästens hade tagit emot i 
inackordering för att få en liten hjälp i den tunga fattigdom, som hade lagt sig 
över dem, sedan de hade flyttat till det magra pastoratet uppe i bergstrakten. 
Det var en femtio års man, som just aldrig hade gjort annat än roat sig. Nu hade 
han blivit satt under förmyndare och blivit skickad upp i obygden för att 
hindras från att förstöra det lilla, som han ännu hade kvar av pengar och hälsa. 

Man kunde märka, att häradshövdingen en gång hade haft ett litet slaganfall, för 
han var en smula sned i ansiktet och det vänstra ögonlocket släpade ner över 
ögat och ville inte gärna höja sig, men han var det oaktat en vacker karl med 
stram hållning. Han ägde mycken världsvana, hade gjort vidsträckta resor och var 
en underhållande och intelligent man. Han hade dragit fram en länstol till 
brasan och berättade för Sigrun om hur det såg ut borta i det främmande, som hon 
aldrig hade sett och aldrig skulle få se, hon, som satt begraven i en liten 
fattig svensk prästgård. 
Sigrun satt med sina egna tankar och oroliga önskningar och lät ordströmmen 
brusa fram över sig. Hon önskade, att hon hade kunnat följa med i berättelsen. 
Det skulle ha förstrött hennes egen ångestfulla längtan, men hon förmådde inte. 
Prästen Iyfte på huvudet alltibland och såg på dem från rummet, där han satt. 
Och när han hörde efter, kunde han märka, att det var tal om stora städer i de 
länder, där kriget nu rasade som värst. Och han tänkte, att Sigrun var bra 
tålig, som gitte höra på allt detta långa prat. 
Ute i brygghuset hos Lotta Hedman hade lagårdspigan sköljt ur mjölkkärlen med 
varmt vatten, och sedan hon hade slutat arbetet och brygghuset inte mer skulle 
användas för den dagen, flyttade Lotta dit ut med sin lampa, sitt bord och sin 
bibel. Och för den stora, svarta ugnen med de väldiga inmurade pannorna drog 
Lotta fram rosiga sitsförhängen, som skylde allt det svarta och nerrökta och kom 
brygghuset att se ut nästan som ett rum. 
Hon hade en bekväm korgstol att sitta i, och ännu en sådan flyttade hon ut från 
sitt rum och ställde bredvid bordet. För Lotta var van, att Sigrun kom ut till 
henne och språkade bort en stund av de långa kvällarna. Ibland kom också den 
inackorderade häradshövdingen dit ut och satt länge och lockade henne att tala 
om Sigrun, och ibland kom till och med prästen för att föra litet spektakel med 
henne och fråga henne om hon hade kommit på det klara med de sju inseglen och 
det Ijuvliga tusenårsriket. 
Lotta Hedman hade blivit erbjuden av prästfolket att stanna hos dem för att 
sköta höns och andra smådjur, men de hade sagt henne, att hon måste nöja sig 
mede att bo i brygghuset. Hon hade tagit emot anbudet med glädje. Sigrun hade 
själv tapetserat och satt upp gardiner åt henne i brygghuskammaren och gett 
henne riktigt präktiga möbler. Lotta hade dessutom fått ner sina tillhörigheter 
från Stenbroträsk. hon hade sin egen mathållning, så att hon var oberoende av 
det andra gårdsfolket, och om kvällarna hade hon hela brygghuset till sitt 
förfogande. Då tyckte hon, att hon hade en hel salong att svänga sig i. 
Ungefär samtidigt som Lotta flyttade från kammaren ut i brygghuset, lämnade 
drängen drängstugan och gick in i köket för att få någon att tala vid. Dit hade 
lagårdspigan också kommit. Och i köket började man nu prata om herrskapet och 
undra om inte kyrkoherden såg, att inackorderingen var kär i hans hustru. 
- Han ska ju ha varit så svartsjuk om henne förut, sade lagårdspigan, att han 
flyttade opp till vår socken, för att hon inte skulle råka någon annan än honom. 
Men att häradshövdingen är kär i henne, bryr han sig inte om. 
-Han tycker väl inte, att det är lönt, sade drängen. En gammal, slagrörd karl! 
I förmaket vid brasan satt den sjuka häradshövdingen som förut. Men han talade 
inte mer, utan hade dragit sig upp i länstolen och satt tyst och funderade. 
Han visste, att Sigrun inte hörde på vad han berättade för henne. Vad ämne 
skulle han välja, som kunde tvinga henne att Iyssna? 
Han hade talat med henne om livet ute i stora världen och om den roll de sköna 
kvinnorna spelade. Han hade sagt, att de allena kunde försona en med tillvaron. 
Han sade, att männen blev goda och ödmjuka, när de mötte skönheten, 
förkroppsligad i en ung kvinnas gestalt. Han hade sagt henne, att den, som ägde 
skönhetens gåva, borde hålla det för sin plikt att låta den verka helande, 
försonande, förbättrande ute bland människorna. 
I själva verket visste han knappast om hon hade hört ett ord av vad han hade 
sagt. 
Han hade lättare att dra hennes uppmärksamhet till sig, då mannen var 
närvarande. Då talade han aldrig med henne, utan endast med honom. 
Och då trodde han, att han tvingade henne att göra jämförelser mellan den 
erfarna världsmannen och den enkla prästen, mellan en man, som hade upplevat 
viktiga händelser och råkat betydande människor, och en annan man, som begravde 
sig i en ödemark, som inte studerade, som inte gick framåt, som höll på att 
sjunka ner till en vanlig enkel bondkaplan. 
Han visste, att prästen föraktade honom. Han blev ofta behandlad försmädligt och 
retsamt av honom. Han bar detta med stort tålamod, därför att han förstod, att 
ingenting satte mannen i sämre dager inför hustrun, än att han visade sig 
taktlös och utan finkänslighet. 
När häradshövdingen hade suttit tyst några minuter, började han, såsom det ju 
låg nära till hands mittunder världskriget, att tala om Röda korset, om dess 
upphovsman, om dess organisation, om tappra sjuksköterskors bragder under 
kriget. 
Han märkte genast, att den sköna kvinnan bredvid honom blev uppmärksam, att hon 
ryckte sig l09 från sina egna tankar och Iyssnade. 
I samma ögonblick, som inackorderingen började tala om Röda korset, hände sig, 
att Lotta Hedman Iyfte ögonen fran sin bibel. Hennes tankar var oroliga, och hon 
kunde inte hålla dem samlade vid arbetet. "Jag undrar om Sigrun inte mer tycker 
om sin man", tänkte hon. "Hon talar nästan aldrig om honom. Tjänstfolket säger, 
att han plågar henne med svartsjuka. Men vad som är säkert, det är då, att 
därvidlag gör han henne orätt. Tycker hon inte om honom, så tycker hon inte 
heller om någon annan." 
Helt hastigt flög ett leende över Lottas bekymrade ansikte. 
"Och den där gamla sjuka inackorderingen ska också försöka att göra sig till för 
henne!" tänkte hon. "Men det gör ingenting, för honom frågar ingen efter." 
"Det är visst en olycka att vara så vacker som Sigrun", resonerade hon. "Du har 
det lugnare du, Lotta." 
Hon sänkte ögonen till bibeln och försökte att inte mer tänka på Sigrun. 
-Det måtte väl aldrig ska hända henne något, eftersom jag är så orolig, viskade 
hon för sig själv. 
Kyrkoherden satt alltjämt i sitt rum och läste vid sin lampa. Han hade gång 
efter annan kastat en blick på de två vid brasan och med största likgiltighet 
och lugn sett dem sitta där, liksom de å sin sida utan minsta oro tänkte på att 
han satt så, att han kunde se dem. Men så med ens märkte han en förändring. Det 
var omöjligt att säga vari den bestod. Kanske att den talandes röst hade fått en 
högre och varmare klang, kanske att den unga hustrun hade ändrat sin hållning. 
Kyrkoherden lade undan tidningen, reste sig, och framåtböjd, med alla sinnen på 
spänn, stod han och gav akt på dem. 
Den främmande mannen fortsatte med sitt tal om sjuksköterskor och 
barmhärtighetens arbete under kriget. När han hade talat en stund, såg han, att 
en tår kom rullande utför den unga kvinnans kind och föll ner i hennes knä, låg 
där och blänkte en sekund och försvann och sedan efterföljdes av tår på tår. 
En lång stund fortsatte han att berätta utan att låtsa märka hennes rörelse, men 
plötsligen böjde han sig så långt fram, att han nära nog rörde vid henne. 
-Så, att det är detta ni vill! Detta är det, som ni längtar efter, sade han. Ni 
ville vara med där ute. 
Hon knäppte båda sina händer och sträckte dem emot honom. 
-Skulle jag inte längta dit av hela min själ? bröt hon ut. Är det inte 
förfärligt att gå här och må gott och ingenting göra. 
-Men ni skulle ju kunna slita er lös? 
-Det vore ju inte något orätt, sade den unga kvinnan och höll upp sina 
sammanknäppta händer mot den hon talade med. Kunde jag inte få bli fri på bara 
en liten tid? Jag är ju ändå en människa. Jag måste någon enda gång få rå mig 
själv. 
Den sjuka mannen fattade om hennes händer och drog dem intill sig. 
-Jo visst, ni har er rätt till livet, ni som vi andra. 
I detsamma hörde de steg bakom sig, såg ett vilt ansikte i dörren till 
arbetsrummet och ropade båda högt i förfäran. Kyrkoherden kom rusande fram emot 
dem, så våldsamt upprörd, att det inte gavs möjlighet till någon förklaring. 
Häradshövdingen tycktes alldeles förlora besinningen. Han kröp ihop i sin stol 
utan att röra sig, men Sigrun kastade sig emot mannen för att hejda honom. 
Skynda er, spring! ropade hon i detsamma, och nu satte sig också den främmande i 
rörelse och sprang på dörren. Själv höll hon fast mannen ett ögonblick. 
-Men, Edvard, vad är det? Vad kommer det åt dig? frågade hon. 
Han svarade inte, utan slängde henne ifrån sig. Hon föll till golvet, stötte sig 
illa mot ett bordshörn och blev liggande, men utan att fråga efter henne 
störtade kyrkoherden vidare i den flyendes spår, ut i förstugan, utför trappan, 
bort över gården. 
Lotta Hedman, som satt i brygghuset vid sin bibel, hörde plötsligen starka rop, 
slammer i dörrar och tramp av springande fötter. Hon reste sig skyndsamt, 
öppnade dörren till brygghuset och såg ut. Två män ilade förbi henne bort över 
gården och försvann i nattmörkret. 
Medan Lotta stod helt förfärad i brygghusdörren och Iyssnade efter de bortdöende 
fotstegen, hade drängen och jungfrurna ute i köket, som också de hade hört 
slagen i dörrarna och de höga ropen, sprungit upp fran sina platser. Och de fick 
nu se prästfrun komma invacklande till dem, med hår och kläder i oordning och 
ett blödande sår vid tinningen. När de alla fyra skyndade fram till henne, slog 
hon otåligt ifran sig med händerna. 
-Bry er inte om mig! sade hon. Spring efter Edvard och den andre! Spring och ta 
reda på dem, så att de inte slår ihjäl varandra! 
Och när de fyra blev stående stilla utan att i förvirringen göra vad hon 
befallde, så bröt hon ut i ett häftigt skrik. 
-Stå inte och se på mig! Spring efter dem, så att de inte slår ihjäl varandra! 
Då gav sig drängen i väg ut genom dörren, och lagårdspigan, som var stark och 
stor, följde honom, men de andra två stannade i köket för att ta hand om 
matmodern. 
De satte fram en stol och bad henne, att hon skulle sätta sig ner, för hon stod 
och vacklade, som skulle köksgolvet ha gungat under henne. 
Nu var det också slut på hennes krafter, och hon började klaga som ett barn. 
-Hjälp mig ut till Lotta Hedman! sade hon. Hjälp mig ut till Lotta Hedman! 
De två tjänarinnorna tog henne då under armen och förde ut henne tvärsöver 
gården till brygghuset. 
Och Lotta Hedman, som stod i brygghusdörren, såg dem komma gående, och hon 
skyndade emot Sigrun och förde henne fram till korgstolen, som hela kvällen hade 
stått där för hennes räkning. 
-Jag har ingenting ont gjort, Lotta, sade Sigrun. Jag har ingenting orätt gjort. 
Vi satt bara och talade. Han satt i nästa rum, och så kastade han sig över oss. 
Med detsamma blev hon likblek och höll på att svimma, men Lotta stänkte vatten 
på henne, och då hämtade hon sig. 
Lotta skyndade sig att tvätta hennes sår och såg, att det var varken djupt eller 
farligt, men det, som skrämde henne, det var, att Sigrun knappast tycktes vara 
fullt redig. Hon talade oupphörligen, och hon upprepade ständigt ett och 
detsamma. Och hennes röst var skrikande och hård och inte alls lik hennes 
vanliga mjuka stämma. 
Det märktes, att hon försökte tala om för Lotta hur allt hade gått till, men hon 
kunde bara upprepa samma sak. 
-Och jag har ingenting ont gjort. Vi satt bara och språkade. Han satt i nästa 
rum, och så kastade han sig över oss. 
Hon darrade och ryste och såg från den ena till den andra med vitt uppspärrade, 
förskrämda ögon. 
-Jag har ingenting ont gjort, Lotta. Vi satt bara och språkade. Han satt i nästa 
rum, och så kastade han sig över oss. 
- Ack, det vet jag så väl, Sigrun, att du ingenting ont har gjort, sade Lotta 
och duade henne som i forna dagar. 
-Du förstår, Lotta, sade Sigrun på nytt. Jag har ingenting,,, 
Lotta försökte avbryta henne. 
-Jag är rädd för att du håller på att bli sjuk, Sigrun, sade hon. Vi ska be 
Malin, att hon bäddar åt dig, så att du får gå och lägga dig. 
När Lotta sade detta, hejdades ordströmmen plötsligt. 
-Nej, inte där! Jag går aldrig mer tillbaka till honom, sade den sjuka helt kort 
och klart. 
-Men, kära ängeln min! sade Lotta. Det menar du inte. 
-Jag vill lägga mig här, Lotta, sade hon. Jag vill ligga i din säng. Jag känner, 
att jag blir sjuk. Jag vill ligga på ett ställe, där jag känner mig trygg. 
Strax därpå började hon med sitt: 
-Jag har ingenting ont gjort. Vi satt bara och språkade. Han satt i nästa rum, 
och så kastade han sig över oss. 
Hon såg på dem med sina vilda ögon, liksom undrade hon varför de inte med 
intresse följde med vad hon sade. 
Lotta höll en låg överläggning med de båda tjänarinnorna. De förstod inte annat, 
än att det var bäst att låta den uppskrämda hustrun få sin vilja fram. 
Husjungfrun skyndade in i stora byggningen och kom tillbaka med lakan, kuddar 
och tärken. Sigrun började nu hastigt kläda av sig. De hann knappt få sängen i 
ordning, förrän hon var beredd att lägga sig. 
Ännu medan hon steg i sängen, skrek hon ut, så att det borde ha hörts över hela 
gården: 
-Jag har ingenting ont gjort. Vi satt bara och språkade. Han satt i nästa rum, 
och så kastade han sig över oss. 
Då hon väl hade kommit ner under täcket, gav hon Lotta Hedman en befallning med 
sin vanliga röst. 
-Du får inte gå och lägga dig, Lotta. Du ska sitta där ute vid bordet och läsa i 
din bibel. Och du ska inte låta någon i världen ta mig bort härifrån. 
Så blev det. Lotta satte sig vid sin bibel, och köksan och husjungfrun gick in i 
huset för att se hur där stod till. 
Strax därpå kom en av dem tillbaka och förklarade, att det inte hade skett något 
sådant, som man kunde ha fruktat. Den främmande hade kommit undan, kyrkoherden 
hade under förföljandet störtat ner i ett dike, och man trodde, att han hade 
brutit ett ben. Det var illa nog, men ändå inte på långt när det värsta, som 
kunde ha hänt. 
Sigrun höll ännu på att ropa ut sin förklaring, men då Lotta flera gånger hade 
berättat, att ingen strid hade ägt rum, så tycktes hon lugna sig och sjönk i 
sömn. 




FÖRBEREDELSER.
Människor, som på ett eller annat sätt har fått kännedom om den beklagansvärda 
händelse, som någon vecka senare timade i Algeröds prästgård, vill gärna kasta 
all skulden på Lotta Hedman. 
"Om inte den unga prästfrun hade haft omkring sig en sådan där överspänd 
varelse, som förvred huvudet på henne med sina syner, skulle det inte ha skett 
någon olycka", säger de. 
Men detta är verkligen att göra Lotta Hedman orätt. Hon har aldrig i hela sitt 
liv varit mer stilla, mer sansad än under denna tid. Hennes vänner i den andra 
världen lämnade henne i okunnighet, så att hon inte hade den ringaste aning om 
vad som förestod. 
Man förstår ju, att den första natten, då hon satt och vakade över Sigrun, måste 
hon ha känt stor oro och ängslan. "Hur ska detta sluta?" frågade hon sig gång på 
gång. "Hur ska dessa två människor kunna börja att leva tillsammans på nytt? 
Sigrun är ju alldeles förskrämd, och han å sin sida måtte ha mist allt förnuft 
och farit fram som ett vilddjur." 
"Men det var ju i alla fall endast svartsjuka", tröstade hon sig själv. "Och 
fastän Sigrun är lite rädd för honom, så märks det nog, att hon håller av honom. 
Bara kärleken finns kvar, så kan den säkert föra dem tillsammans igen." 
Fram emot klockan ett på natten öppnade Sigrun ögonen, satte sig förvånad upp i 
sängen och såg på den ovana omgivningen. Hon tycktes litet förvirrad till en 
början, men sansade sig hastigt och sade till Lotta med fullkomligt lugn röst: 
-Nu kan du gå och lägga dig, Lotta, men du ska inte släcka lampan, och du får 
inte ta av dig kläderna. Du måste vara till reds att försvara mig. 
Därpå sjönk hon ner på kudden och föll i sömn på nytt. "Hon är rädd ännu, men 
hon var fullt redig", tänkte Lotta Hedman. "Tack och lov! I morgon är hon kry 
igen." 
Hon gjorde, som hon hade blivit tillsagd, lade sig på en liten utdragssoffa och 
sov ända till sju, då hon steg upp för att gå till lagarden och sköta om sina 
smådjur. Men då hon öppnade dörren, ropade Sigrun henne tillbaka. 
Hon grät och darrade, därför att Lotta hade tänkt lämna henne. Återigen var hon 
djupt upprörd, och då Lotta sade henne, att kyrkoherden var skadad och inte 
kunde röra sig, var hon ur stånd att fatta detta. 
Det blev för Lotta att ställa sig i fönstret och spana ut i det gråa 
höstmörkret, tills lagårdspigan kom gående. Hon måste ropa in henne, säga, att 
prästfrun ännu var mycket sjuk och inte kunde lämnas ensam, samt be henne överta 
Lottas sysslor för den här morgonen. 
Av lagårdspigan fick hon höra nyheter. Häradshövdingen hade alls inte kommit 
tillbaka. Han hade tagit sin tillflykt till kyrkvärdens, som bodde ett stycke 
söder om prästgården. Där hade han stannat över natten, och nu på morgonen hade 
kyrkvärdens dräng kommit för att hämta hans saker. 
Det vållade ingen sorg. Alla människor var glada över att den mannen var borta 
från gården. 
Och med prästen stod det verkligen illa till. Han trodde själv, att det ena 
benet var brutet. De hade telefonerat till doktorn, och han hade lovat komma 
fram på dagen. 
-Så går det, när man inte far fram som folk, sade lagårdspigan. Vi visste ju 
allesammans, att inackorderingen var kär i frun. Men en skulle väl vara tokig 
för att tro, att hon brydde sig om en sån där gammal sjukling. 
Lotta Hedman å sin sida var inte särdeles ledsen över det där benbrottet. 
Kyrkoherden skulle bli tvungen att hålla sig vid sängen, Sigrun skulle få tid på 
sig att övervinna sin förskräckelse. Lotta var färdig att anse det för en Guds 
nådefulla skickelse. 
-Tack och lov! suckade hon. Nu går allt bra. De blir kanske lyckligare än förr, 
när detta är överståndet. 
Litet senare på morgonen kom kyrkvärdens pojke smygande med ett brev, men Lotta 
Hedman skickade honom tillbaka med brevet oöppnat. 
Eljest var det en stilla och lugn dag. Sigrun steg inte upp, utan sov timme 
efter timme. Och det var inte bara hon, som sov. Hela gården tycktes ha 
försänkts i samma slummer som matmodern. 
- Här är så tyst i dag, att en blir hemsk till mods, sade köksan och 
husjungfrun, när de kom ut i brygghuset för att fråga efter matmodern. Det är, 
som om någon skulle ligga och dö. 
Kyrkoherden skickade efter Lotta för att få höra hur det stod till med hustrun. 
Och Lotta gick in till honom och sade, som sanningen var, att Sigrun bara låg 
och sov, att hon inte hade någon feber och att det lilla krossåret i pannan inte 
var något att tala om. 
Men när han föreslog, att Sigrun skulle flytta in i stora byggnaden, sade Lotta 
bestämt nej. Det var bäst, att Sigrun stannade där hon nu var. Hon var så 
skälvande och uppskrämd. 
-Hon är väl rädd för mig, sade mannen. 
Hans ansikte uttryckte ett stort lidande. Det var inte bara det avbrutna benet, 
som smärtade honom. 
- Hon kommer tillbaka självmant, bara hon får igen krafterna, sade Lotta 
hastigt. 
Den sjuke suckade. 
-Hon kommer aldrig tillbaka till mig, sade han, aldrig till mig. Hon får aldrig 
mod att komma tillbaka. 
Lotta Hedman hade inte väntat, att hon skulle känna medlidande med den mannen, 
som hade rivit sönder hennes sköna ungdomsdrömmar. Men nu försökte hon i alla 
fall att trösta honom. 
-Å, nog ska Iyckan vända tillbaka till det här huset, sade hon. 
Hon hade verkligen ingen tanke på att skilja man och hustru. I stället gjorde 
hon allt, som i hennes makt stod, för att försona och återförena. 
När doktorn kom långt fram på dagen, sade han ungefär detsamma om Sigrun som 
Lotta: att hon inte hade någon särskild sjukdom, att hon skulle bli bra, bara 
hon fick komma till ro. Hon hade fått sina nerver förstörda, och nu hade det 
kommit till något slags kris. 
De skulle vara varsamma med henne. De fick inte säga emot henne, hon skulle inte 
ansträngas. Man fick inte övertala henne att företa sig annat än det, som hon 
kände lust för. 
-Jag kan inte rätt förstå mig på detta fallet, ssde doktorn. För det kan 
förhålla sig på helt annat sätt. Det skulle vara möjligt, att fru Rhånge råkat 
ut för någon smitta och att hon ligger med fröet inom sig till en sjukdom, som 
kommer att bryta ut hastigt och svårt. Men detta kan jag inte nu ge besked om. 
Längre fram fick Lotta mycken hjälp av dessa doktorns ord, som hade blivit hörda 
av flera på gården. Hon förvånade sig då över att de hade blivit sagda och 
trodde, att det hade skett på en högre tillskyndelse. 
En hel vecka förgick på samma sätt. Varje dag kom ett smygande bud från gästen 
hos kyrkvärden och blev återsänt med oförrättat ärende. Varje dag kallades Lotta 
in till kyrkoherden för att avge sin rapport. Varje dag låg Sigrun och sov från 
morgon till kväll. 
Då Lotta efteråt tänkte på detta sovande, sade hon till sig själv: "Det var 
något inom henne, som visste vad som förestod henne. Hon sov inte, därför att 
hon var matt och trött. Hon låg och samlade krafter." 
Även de stunder, då den unga frun var vaken, låg hon stilla och tyst. 
Då drog hon samman ögonbrynen, och ibland nickade hon med huvudet, såsom sade 
hon ja till något, som hon föreslog, sig själv. Lotta tänkte nog, att hon låg 
och gjorde upp sina framtidsplaner, men ännu så länge hade hon ingen kunskap om 
dem. 
En dag bad Sigrun, att Lotta skulle gå in i prästgården och hämta sjuhundra 
kronor, som hon hade liggande i en byrålåda. 
-Det är alltsammans mitt eget, sade hon. Jag har sparat ihop de pengar, som jag 
har fått från föräldrarna på mina födelsedagar. Du kan förstå, att jag är rädd 
om dem, och jag tycker, att det är ängsligt, att de ska ligga där inne i det 
tomma huset. 
Lotta tyckte, att detta var alldeles rätt, och gick efter pengarna. 
En annan dag längtade Sigrun efter något att läsa, och Lotta hämtade en tidning. 
Hon låg en lång stund och läste annonser om ångbåtar och järnvägsturer. Sedan 
lade hon bladet ifrån sig. Lotta fäste sig inte vid detta, då det skedde. 
Efteråt kom hon ihåg det. 
Under denna stillsamma vecka hade det blivit vinter på allvar. Det rådde inte 
någon vidare kyla, men det hade kommit så pass mycket snö, att marken var vit. 
Det hade till och med blivit slädföre. 
Detta vita utanför fönsterna, som påminde Sigrun om hembygden med dess långa 
vintrar, tycktes ha ett upplivande inflytande på henne. Samma dag, som den 
första snön kom, steg hon upp och klädde sig. 
-Det var rätt, ängeln min, sade Lotta Hedman. Du kommer förr till krafter, om du 
försöker att sitta oppe lite. Nu tror jag säkert, att jag ska få dig frisk till 
jul. 
Den unga kvinnan hejdade sig mitt i påklädseln. 
-Är det jul snart? sade hon. Jag hade glömt, att det ska bli jul. Hon berördes 
tydligen obehagligt av att bli påmind om den stundande högtiden. Omöjligheten 
att under julen inte leva under hemmets tak tycktes ha slagit henne. Om något 
ska göras, måste det ske före jul, mumlade hon. Jag får lov att vara färdig före 
jul. 
Lotta Hedman, som hörde orden, trodde, att det var fråga om någon julklapp, som 
måste vara färdig till julafton. 
En kväll berättade Lotta Hedman för Sigrun om den mannen, som hon hade råkat på 
tåget. Hon beskrev hans utseende, hans milda, välljudande röst, hans ödmjukhet. 
-Han var mycke vänlig emot mig, sade hon, men just som jag fick en av mina 
syner, sprang han ifrån mig. 
- Vad var det för en syn? frågade Sigrun. 
-Det var något långt norr ifrån, sade Lotta. Jag såg en ismark och ett svart 
tält och en lång släde. 
Sigrun låg tyst och försökte samla sina minnen. 
-Vet du, Lotta, du är märkvärdig, sade hon om en stund. Det kan inte vara någon 
annan än Sven Elversson, som du har råkat på. Han såg sådan ut, som du 
beskriver, och det vore just likt honom att springa sin väg, när du började se 
något, som påminde om isfält och polarfärder. 
-Vem är Sven Elversson? frågade Lotta. 
Sigrun vaknade en smula ur sin slöhet och berättade för Lotta en del av Sven 
Elverssons historia. 
-Jag skulle just önska, att jag visste var han nu finns, sade hon till sist. Han 
var en mycket god man, men mycket olycklig. Jag tror, att han kände sig så 
föraktad, så nertrampad, att han ansåg det tillhöra honom att åta sig saker som 
andra höll sig för goda att göra. En gång lät han stänga in sig i cellen hos en 
mördare för att locka honom att bekänna. Han gifte sig med en småskollärarinna, 
som var en av de fulaste människor jag har sett. Det var väl också på grund av 
hans ödmjukhet. När vi bodde i Applum, talade alla människor om honom, men han 
flyttade därifrån före oss. 
Lotta Hedman påminde sig reskamratens milda röst och det stora förtroende han 
hade ingivit henne. 
-Du kan vara viss om att Gud förehar något med den mannen, sade hon. Om jag bara 
hade haft reda på detta, när jag träffade honom! 
-Jag önskar, att jag visste var han vore att träffa, sade Sigrun. Alla eländiga 
och hjälplösa brukade vända sig till honom. Det har varit så tyst om honom, 
sedan han flyttade från Applum. Han har väl gömt sig undan på någon plats, där 
man inte känner till hans historia. 
Den kvällen, då de språkade om Sven Elversson, var Sigrun åter uppe och klädd. 
Hon hade till och med kommit ut i brygghuset. Lotta hade flyttat ut bord och 
korgstolar, den ofantliga ugnen doldes av de rosiga förhängena. Husjungfrun hade 
gjort i ordning en liten tebricka till Sigrun och Lotta. Man hade det så 
trevligt, som det gärna var möjligt. 
Men då husan frågade om inte frun nu kände sig så stark, att hon kunde flytta in 
i stora byggningen, svarade Sigrun genast: 
-Jag vet inte hur det går med mig, Malin. Jag tror, att jag håller på att bli 
riktigt sjuk. I kväll har jag ont både i hals och huvud. Jag har blivit röd över 
kroppen. Jag håller på att få någon utslagssjukdom. 
"Varför säger hon sa?" tänkte Lotta. "Hon är alldeles frisk. Hon har alls inte 
något utslag." 
Men hon funderade ut, att hennes vän ville förebygga allt tal om att hon skulle 
fira julfesten i det egna hemmet. "Hur ska detta gå?" undrade Lotta med nyvaknad 
oro. "Ska hon aldrig komma ifrån förskräckelsen för mannen? Ack, det har alltid 
varit så med henne. Då hon en gång har blivit skrämd för någon, finns det ingen 
möjlighet att få henne lugn." 
"När man bara tänker på att hon, som är så ivrig att få sköta sjuka, inte går in 
i huset och vårdar honom, att hon knappt frågar efter hur han mår! Det är 
riktigt dåliga tecken." 
Hon satt och betraktade sin vän. Sigrun föreföll så där matt och bortkommen, som 
folk brukar, när de har legat till sängs några dagar. 
"Vad är det för olycksöde, som följer henne?" tänkte Lotta. "Varför ska hon, som 
är ren och oskyldig, fin som den finaste och skön som den skönaste, sitta här i 
ett rum, som inte är stort bättre än ett uthus?" 
Det gick verkligen inte bra ihop: den unga prästfruns förfinade skönhet och 
brygghusets nakna timmerväggar, grova brädgolv och sotiga tak. 
"Sannerligen gör det mig inte ont om både honom och henne", tänkte Lotta. "Han 
har det inte heller för roligt, där han ligger på sitt plågoläger och längtar 
efter henne." 
Det låg sorgsenhet i luften. Om en stund såg Lotta, att hennes vän slog händerna 
för ansiktet och började vagga fram och tillbaka. 
-Om jag vore död! klagade hon. Det vore det bästa. Om jag ändå kunde få dö! 
-Det blir för tungt och tråkigt för dig, Sigrun, att bo här ute i brygghuset, 
sade Lotta hastigt. I morgon tror jag att vi tar och flyttar in i prästgården. 
Sigrun for upp. Hennes ansikte blev gråblekt. 
-Vad menar du? Vad är det du säger? Har han mutat dig? 
-Men jag tror sannerligen, att du är alldeles förryckt, Sigrun. 
-Ja, det är så, Lotta. Jag är förryckt, jag är förstörd av skrämsel. A, du vet 
inte hur jag har haft det. 
Hon började berätta. Inte mycket, men bara så, att den andra skulle förstå. 
-Hur ska jag kunna gå tillbaka till detta? sade hon. 
-Men det är ju ändå bara bevis på att han tycker om dig, Sigrun. 
-Jag tycker om honom, sade Sigrun. Jag har aldrig, aldrig, hör du, Lotta, varit 
otrogen mot honom med så mycket som en tanke, men han har aldrig litat på mig, 
och det gör mig ont. Det gör mig mer ont än något annat. 
Lotta Hedman sade något om att svartsjukan var sådant, som hörde ungdomen till. 
Den försvann av sig själv, när människorna blev gamla tillräckligt. 
-Nej, sade Sigrun, den försvinner inte hos honom. Den är ett arv, alla i hans 
släkt är på det sättet. Tror du inte, att han har lovat mig gång på gång att 
lägga bort den? Men vad har det hjälpt? Vi flyttade hit opp i ödemarken, för att 
han skulle få ro. Nu ser du hur mycke vi har vunnit på den saken. 
Du tror kanske, att jag inte har medlidande med honom? Ingen vet bättre än jag 
hur han plågas. Och han g#r tillbaka, Lotta, han predikar sämre, och han 
förlorar alla intressen. Det är förfärligt synd om honom. 
Men det är också synd om mig. Jag har blivit förskrämd. Han har nu så många 
gånger kommit mig att frukta för honom, att allt mitt mod är borta. Du får lägga 
bojor på mig och släpa mig dit in. Men du förstår inte sådant. 
-Men om du inte kan gå tillbaka, sade Lotta, vad ska du då göra? 
Den unga frun reste sig. 
-Vi ska gå och lägga oss, Lotta, sade hon med ett litet bittert skratt. Klockan 
går på elva, och du ska opp tidigt i morgon och ge mat till dina djur. 
Nästa dag låg Sigrun till sängs. Hon hade ont i halsen, sade hon. Ingen mer än 
Lotta fick komma in till henne. Hon bad Lotta förbereda hennes man på att hon 
skulle komma att ligga länge sjuk. 
Hon låg också hela dagen. Först då kvällsvarden var äten och gårdsfolket hade 
gått till vila, steg hon upp, klädde sig och kom ut till Lotta i brygghuset. 
-Känner du dig bättre nu? 
Hon smålog. 
-Ja, Lotta, mycket bättre. 
Lotta hade haft en svår dag. Hon hade börjat förstå, att Sigrun tänkte på att 
lämna hemmet. Och hon undrade hur hon skulle kunna avstyra denna olycka. 
-Jag har tänkt på en sak, sade Lotta, jag tycker, att du borde fara hem till 
Stenbroträsk över julen. Det skulle vara bra mycke bättre och mer passande än 
att stanna här i brygghuset. 
Sigrun syntes inte alldeles ohågad. Hon sade nej först, men då Lotta började 
tala om den härliga julhelgen i prostgården, föreföll det, som om hon skulle 
anse förslaget värt att tänka på. 
Det blev sent denna kväll också. Sigrun satt och grubblade på något, som hon 
inte kunde komma på det klara med, och Lotta tordes inte störa henne. 
När klockan var några minuter över elva, rycktes dörren upp, och en människa kom 
instupande, gick ett par steg och sjönk sedan ner på golvet, låg där på knä, med 
framräckta händer. 
-Finns det människor här, så hjälp mig!" ropade hon. Jag är så sjuk. Jag är så 
sjuk. Jag har eld i kroppen. 
Nu var det slut med Sigruns trötthet och kraftlöshet. I nästa ögonblick var hon 
framme hos kvinnan. Hon Iyfte upp henne, så att hon kom upp på sina ben, lade 
armen om henne och stödde henne. 
-Kom med mig! sade hon med mild röst. Kom för all del med mig fram till lampan, 
så att jag får se vad som fattas er! 
Kvinnan stod där huttrande och skakande av feber. Hon kunde inte Iyfta fötterna, 
utan hasade sig framåt. Hon skulle ha fallit gång på gång, om inte Sigrun hade 
hållit henne uppe. 
När hon hade fått den sjuka fram i lampskenet, såg hon, att hennes ansikte var 
uppsvällt och vanställt till yttersta grad. Tätt, tätt övertäckt med mörka, 
bristande varbildningar! Och på samma sätt var det med händerna. 
-Lotta! sade Sigrun med låg, darrande röst. Vad är detta. 
Men Lotta behövde inte svara. Sigrun förstod lika väl som hon vad det var för en 
sjukdom. 
Hon visste väl också, att det var dödsfara att vidröra den fattiga vandrerskan, 
men hon började beslutsamt rycka av henne kläderna, och medan Lotta Hedman 
gjorde i ordning sängen och bredde ut rena lakan, svala och släta för den heta, 
ömmande kroppen, satte Sigrun på henne rent linne, och snart hade de den 
kvidande och huttrande utsträckt på bädden. 
Sedan satt de där och ömkade henne, medan hon vred sig och våndades. Sigrun 
försökte bjuda henne vatten, men hon tycktes inte kunna svälja. Prästfrun vände 
då tillbaka till Lotta, och de satt hand i hand, förskrämda och tysta inför 
makten hos den förfärliga sjukdomen. 
Om en stund drog de andan lättare. De tyckte sig märka, att den sjuka blev mer 
stilla, att hon led mindre. 
Och om än en stund, en knapp timme sedan hon var inkommen till dem, blev hon 
alldeles lugn och orörlig. De flämtande andedragen avstannade. 
De två vännerna reste sig upp, lade den döda till rätta i sängen och kröp sedan 
ihop som förut, tätt intill varandra, liksom förstenade inför det döda, 
förfärliga ansiktet. 
"Om några dar ska jag se ut på samma sätt, tänkte både Sigrun och Lotta. Jag ska 
se ut som den där. Ingen ska känna igen mig. Ingen ska veta, att detta är jag." 
-Vem kan hon vara? sade Lotta viskande, och Sigrun svarade på samma sätt, att 
hon måste vara någon fattig vandrerska utan hem. 
-Hennes kläder var inte precis dåliga, sade hon, men mycket slitna. Kängorna är 
våta och utgångna. Hon har vandrat långa vägar i snön. Sjukdomen har kommit över 
henne på landsvägen. Hon har irrat omkring i feberyrsel borta på de öde 
vidderna. Det var väl Ijusskenet från vår lampa, som ledde hit henne. 
Återigen satt de tysta och stirrade på den döda. Och nu var det, som den 
förskräckliga tanken vaknade hos Sigrun. 
"Om det vore jag, som låg där!" tänkte hon först. "Varför skulle jag inte kunna 
ställa så, att det blir jag, som ligger där?" fortsatte hon att tänka. 
Det var, som om Lotta Hedman skulle ha hört hennes tankar. Hon vände sig mot 
Sigrun och stirrade förskräckt och andlöst på henne. 
-Det är ingen, som vet vem hon är, sade Sigrun med en röst, som inte längre var 
låg och viskande, utan fast och bestämd. Ingen vet var hon är kommen ifrån. 
Ingen kan ha sett henne komma in till oss. Hon är en fattig vandrerska utan hus 
och hem. 
Lotta satt tyst. Hon ville inte förråda vad hon misstänkte. Om Sigrun inte hade 
sina tankar åt det hållet, var det bäst att tiga. Sigrun fortsatte på samma 
sätt. 
-Du förstår väl, Lotta, att detta är smittkoppor. Nu ligger den döda i min säng, 
den och hela huset måste rökas, och vi får inte bo kvar här. Vi måste flytta in 
i prästgården. Och det kan ju hända, att jag är smittad och dör av sjukdomen, 
och då vore ju allt gott, men det kan också hända, att jag får leva, och då är 
jag inne i mitt gamla elände. 
-Men det blir bättre nu efter det svåra, som ni har fått gå igenom, sade Lotta 
ivrigt. Din man förstår, att han har gjort dig orätt. Han kommer att ta sig 
bättre till vara. 
Sigrun reste sig, tog lampan och flyttade ut den i brygghuset. 
-Vi ska inte störa henne där inne, sade hon. 
-Ni har så många goda år framför er, fortsatte Lotta. Bara ni blir lite äldre, 
så får ni ro. Och han är ju en så präktig och duglig och framstående man. 
Sigrun stod i fulla lampskenet, och Lotta Hedman kunde inte låta bli att förvåna 
sig över henne. Hon hade på ett par minuter fått tillbaka hela sin skönhet, och 
det var inte nog med det. Det låg glans och höghet och makt över henne. 
Ovillkorligen kände Lotta, att Sigrun var förmer än andra människor, att hon 
måste skyddas och älskas framför alla andra. 
-Lotta, sade Sigrun, du förstår väl, att det var för detta, som du blev hitsänd 
från Stenbroträsk? Det var, för att du skulle komma och hjälpa mig med detta. 
Det var att tala ett språk, som Lotta förstod, men hon lät sig inte vinnas så 
lätt. 
-Det kan likasåväl förhålla sig så, ängeln min, att jag har kommit hit för att 
hindra dig, framkastade hon. 
Sigrun lät Lotta sätta sig ner i den ena korgstolen, sedan lade hon sig på knä 
framför henne, tog hennes händer och sade med en röst, som var bräddfull av 
övertygelse: 
-Jag lovade Edvard en gång, att ingenting utom döden skulle skilja oss åt. Och 
det är fördenskull, som jag inte har lämnat honom förut. Och hela veckan har jag 
bett Gud, att jag skulle få dö, hellre än att jag skulle behöva svika mitt 
löfte. Fastän jag är förskrämd för honom och måste gå, så har det ända hållit 
mig tillbaka. Du förstår, Lotta. 
Lotta nickade motvilligt. 
-Och nu, Lotta, nu har Gud hört mina böner. Han har skickat döden till mig. På 
detta sätt kan jag gå utan att bryta mitt ord. Att inte du, Lotta, förstår, att 
detta är Guds vilja! 
-Jag vill inte höra mer av det här, Sigrun, sade Lotta och gjorde ett försök att 
resa sig ur korgstolen, men matmodern höll henne tillbaka. 
-Det är Gud själv, som hjälper mig, Lotta, sade hon. På det här sättet kan jag 
gå utan att göra Edvard olycklig. Ja, jag menar inte, att han inte kommer att 
sörja mig ett år eller kanske två, men det blir ingen bitterhet i sorgen. Men om 
jag skulle rymma från Edvard? Tror du, att han skulle låta sig nöja? Han skulle 
söka efter mig, och när han funne mig, så skulle han kanske döda mig. Eller om 
jag bleve skild från honom? Han skulle gräma sig till döds. Men om jag ginge 
bort ur livet... Det vore bara en sorg. På döden behövde han inte bli svartsjuk. 
Förstår du inte, Lotta, hur mycket bättre detta vore för honom än något annat? 
-För honom, sade Lotta, det kan vara, men för dig? 
-För mig, sade den unga kvinnan med ett leende, som var som ett återsken från 
himlen, för mig är allt gott, som är gott för honom. 
-Det bästa för honom vore att få behålla dig, sade Lotta envist. 
-Det är detta jag inte kan, utropade Sigrun med förtvivlan i rösten. Du vet inte 
vad det vill säga att ständigt vara vaktad, att aldrig ha någon frihet. Du vet 
inte hur det är med alla dessa förskräckliga scener och uppgörelser och löften 
om bättring, som aldrig hålles, och misshumöret och ledsnaden. Du vet inte hur 
det är att jämt gå och frukta, att det ska ske något förfärligt. Du vet inte hur 
det är att jämt nödgas smyga och Ijuga, fastän man inget annat gör än det, som 
är riktigt och rätt. Du vet inte hur det är, annars skulle du inte uppmana mig 
att gå tillbaka. 
-Nej, sade Lotta Hedman, nej, ängeln min. Jag visste ju inte, att du har haft 
det så svårt! Du har aldrig talat om detta förrän i går och nu. Men finns det 
ingen annan utväg? 
Den unga kvinnan reste sig upp. Hon sade med djupt eftertryck: 
-Det finns en utväg. Den är mig sänd av Gud, men Lotta Hedman vill inte tillåta, 
att jag begagnar mig av den. 
Ingen kan beskriva den rentav förkrossande makten av Sigruns skönhet, när hon 
sade ord sådana som dessa. En trollkraft utgick ifrån henne, som hon var väl 
medveten om och som hon aldrig torde ha utövat så skoningslöst och så segerrikt 
som denna natt. 
-Jag vill ju ingenting orätt göra, Lotta, fortfor Sigrun. Jag vill resa ut i 
kriget och hjälpa de sårade. Hela min håg står efter detta. Jag blyges över att 
gå här hemma och ingen nytta göra. Du vet, att det är detta, som jag har längtat 
efter i hela mitt liv. Gud har hjälpt mig, Lotta. Varför vill inte du hjälpa 
mig? 
Vad kunde den stackars Lotta Hedman säga? Hon hade aldrig älskat Sigrun så som 
denna natt. Hon gjorde ännu motstånd, därför att hon visste, att hennes man 
tillhörde en familj av självmördare. Kanske att mannen skulle döda sig, om han 
förlorade hustrun. Hur som helst, vågade hon ingenting säga om detta till 
Sigrun. Hon trodde, att det endast skulle stegra hennes fruktan för honom. 
-Men du har ju dina föräldrar, var allt, vad hon kunde hitta på att säga. 
-Jag är smittad av koppor! sade Sigrun. Jag kan inte resa hem till föräldrarna. 
Hon gick fram till Lotta och satte på nytt ner henne i korgstolen. 
-Lotta, jag är så olycklig, sade hon. Alla mina dagar är mig en plåga. Ska jag 
behöva lida på det sättet genom hela mitt liv? 
- Men, Sigrun, att du vill göra oss alla sådan sorg! 
-Sorg, sade Sigrun, sorg? Vad är det? Att sörja över en död! Vad är det? Vad är 
det mot att sörja över en levande ? Jag är tvungen att göra det för Edvards 
skull, Lotta. Minns du inte vilken man han var, när jag först råkade honom? Han 
var behärskad, Iycklig, ivrig att gå framåt. Han var en god predikant, hans 
församling älskade honom. Nu - ser du inte hur han förändras? Han går under här 
i fattigdom och ensamhet. Jag måste bort ifrån honom, Lotta. Om jag vore död, då 
skulle han söka sig till en annan församling. Han skulle bli allt det, som han 
hade utsikt att bli, när han var nog olycklig att råka mig. 
-Du kan aldrig få mig att förstå, att du behöver göra något så förfärligt. 
Sigrun höjde på axlarna. 
-Jag vill inte heller inbilla dig, att jag gör det bara för hans skull. Jag gör 
det, därför att jag är olycklig och behöver bli fri från min olycka. A, Lotta! 
När jag inte får dö riktigt! Jag vet, att det vore det bästa. Men näst detta är 
det bäst för mig, att jag får försvinna. Jag går under, jag blir vansinnig. Jag 
är kanske vansinnig redan nu. 
-Men du vill övertala mig att ställa så, att jag aldrig mer kan få se dig? sade 
Lotta i sin förtvivlan. Hon hade inte ämnat tala om sig själv, men hon måste 
använda alla motskäl, som fanns. 
- Varför skulle du inte kunna råka mig, när bara något år är gånget? sade 
Sigrun. Hör nu hur jag har tänkt ställa för mig! Jag går till fots de första 
milen, tills jag kommer in i en socken, där ingen känner mig. Där beställer jag 
skjuts till närmaste järnvägsstation. Jag tänker följa med tåget till Göteborg, 
och därifrån reser jag till Amerika. I Amerika ska jag ge mig in i en 
sjuksköterskekår, och med den följer jag sedan ut i kriget. Du ser, att det är 
ingenting omöjligt. Och när något år har gått, skriver jag efter dig. 
-Du ska inte försöka att locka mig, sade Lotta. Jag kan inte Ijuga så, som jag 
skulle bli tvungen att göra. 
Sigrun sade med obeskrivlig bitterhet: 
-Jag har måst Ijuga var dag, alltsedan jag gifte mig. 
Lotta Hedman kände sig söndersliten. Hon var betagen av medlidande. "Låt henne 
få som hon vill!" tänkte hon. På samma gång var hon så utom sig av ängslan över 
det svåra, som Sigrun ville begå, att hon började gråta. 
-Gud ville hjälpa mig, men Lotta Hedman ville inte, sade Sigrun. 
-Men, Sigrun, ropade Lotta och slängde bort en tår med baksidan av handen, ska 
du tvinga mig att låta dig förstöra dig själv? Du vill göra något, som är så 
förfärligt, att jag ryser för blotta tanken på det. Du ska inte mer bära något 
namn bland de levande. Du vill ge dig ut i världen utan vänner, utan föräldrar, 
utan att så mycket som kunna tala om varifrån du är kommen. Det blir elände, om 
du Iyckas, och skam och skada, om du blir upptäckt. 
Dessa ord var alldeles förspillda. Den unga frun var lika fast besluten som 
förut. Men hon slutade upp med att bedja och övertala. Hon började hota. 
-Kom ihåg en sak, Lotta! Om du inte i natt hjälper mig på det här sättet, går 
jag i morgon till honom, som sitter och väntar på mig hos kyrkvärden. 
-Det gör du aldrig, sade Lotta. 
-Jag gör vad som helst. Bara inte tillbaka i det gamla. 
Innan Lotta hann svara på detta, inträffade något. 
De hörde steg närma sig brygghuset, försiktiga, men tunga och tydliga steg. 
Stegen stannade inte vid ingången, utan fortsatte runtom huset. Ett par gånger 
hördes de åter. Så dog de bort. 
Sigrun gjorde ett tecken åt Lotta, och denna skyndade fram till ett fönster, 
böjde undan gardinen och såg ut i den snol#usa natten. 
-Det var gårdsdrängen, sade hon. 
Den vackra kvinnan rätade upp sig. Ögonbrynen drog sig samman, huvudet höjdes, 
ögonen sände en förkrossande blick åt någon, som inte fanns tillstädes. 
-En sådan där tur har han gått varje natt, sads hon, alltsedan jag flyttade hit 
ut. Han är tillsagd av sin husbonde. Han går här och vaktar på mig. Han ska 
lyssna efter om jag har någon älskare hos mig. 
Lotta sade ingenting. Hon började på att ge upp allt motstånd. 
-Du tror, Lotta, att Edvard ska bli annorlunda. Där ser du! Har han mer 
förtroende till mig nu än förut? Han låter sin dräng gå och spionera på mig. 
Hon hade höjt rösten. Det förolämpande i mannens misstro sårade henne i varje 
fiber av hennes varelse. 
"Det kan aldrig bli bra mellan dem efter detta", tänkte Lotta. "Jag tror, att 
han har dödat kärleken hos henne. Det är så gott, att hon går." 
Detta var det, som kom Lotta Hedman att ge upp motståndet. En plötslig 
övertygelse, att Sigruns kärlek var slocknad eller höll på att slockna, fastän 
hon inte själv ville erkänna det, kanske inte en gång visste det. 
Hon upphörde att säga emot. Hon sade aldrig ja, men hon upphörde att säga emot. 
Det gick en stund under hastiga förberedelser. Sigrun lade av sig sina ringar 
och lånade en omgång kläder av Lotta. Litet underkläder och de sjuhundra 
kronorna packade hon ner i en skinnväska, som också var Lotta Hedmans 
tillhörighet. Kappa och huvudduk fick Lotta också bestå. Alla Sigruns kläder 
måste finnas kvar. När hon var nästan färdig, stannade hon framför Lotta. 
-Du förstår nog, Lotta, att allt detta är sammanfogat av Guds hand. Var nu inte 
ängslig varken för dig eller för mig själv! 
Hennes mod och sinnesnärvaro var på sitt sätt beundransvärda. Det fanns varken 
tvekan eller rädsla hos henne. 
När allt var klart, hade hon ändå en svår stund. 
-Det är allt så mycket kärt, som jag lämnar efter mig, sade hon. Tårarna kom 
strömmande, och hela vikten i det för alla tider avgörande steg, som hon nu 
skulle ta, tycktes stå klar för henne. 
-Nu får jag aldrig mer se den lilla tavlan över Stenbroträsks prästgård, som har 
varit mig en så stor tröst. Och medaljongen med min lilla dotters porträtt törs 
jag inte heller ta med mig. 
-Den tycker jag du kan ta i alla fall, sade Lotta. Men du behöver ju inte gå, 
tillade hon. 
-Och, Lotta, du vet det är en av korna, som jag tycker så mycke om. Ge henne 
lite gott foder, när du kan komma åt! 
Hon gick mot dörren. 
-Glöm inte, Lotta, att då min novemberblomma slår ut, sa ska du ställa den på 
Edvards skrivbord! 
Därefter kysste hon Lotta Hedman för första och enda gången och gick sin väg. 
Sigrun hade inte varit borta så länge som en kvart, när Lotta Hedman återigen 
hörde steg utanför brygghuset. Det var lätta och varsamma steg, inte 
gårdsdrängens tunga trampande, och hon tänkte, så snart som hon hörde dem: "En 
sådan Iycka! Gud vare lov och tack! Sigrun kommer till 
Men inte förr hade hon dragit ifrån regeln och öppnat, än hon stod öga mot öga 
med en främmande karl. Man förstår vad den stackaren skulle bli rädd. Aldrig i 
sitt liv hade hon känt sig så brottslig och syndmedveten. 
"Oj, oj, Lotta!" tänkte hon. "oet börjar redan." 
Karlen hade en stor, slokig hatt och var dåligt klädd. Hon kunde förstå, att det 
var något slags landstrykare. 
-A, kom för all del inte in här! sade Lotta och ställde sig i vägen för honom. 
Vi har smittkoppor i gården. Där inne i kammarn ligger en död. 
Karlen sprang inte sin väg, som Lotta hade väntat. Han stod kvar i dörren och 
såg inåt brygghuset. 
Och innan Lotta kunde ana hans uppsåt, sköt han henne at sidan, var med ett par 
steg framme vid kammardörren och såg den döda. 
Men Lotta lämnade honom inte tid att göra några långa observationer. Hon sprang 
efter honom, slog armarna om honom, ryckte honom tillbaka ut i brygghuset och 
stängde kammardörren. 
Karlen gjorde inte något motstånd. Han tycktes tro, att hon ville skydda honom 
för smitta. 
-Det är inte farligt för mig, sade han. Jag är nog redan smittad, om det så ska 
vara. Hon, som ligger här, är min hustru. Hon blev sjuk för ett par dar sen, och 
i morse #prang hon ifrån mig i feberyrseln. 
Det var tydligt, att han talade sanning och att hela Sigruns plan var förfelad. 
Lotta tyckte, att hela brygghustaket störtade ner över henne. 
-Men vem är då ni? frågade hon. 
-Jag är inte så alldeles obekant här i prästgården, sade karlen med lugn och 
dämpad röst. Jag är skärslipare, och jag var här och slipade era saxar och 
knivar för en åtta dar sen. Jag drar omkring med häst och kärra och slipsten 
från gård till gård, och jag har just inga sjukrum till mitt förfogande. Det var 
min mening nu, då Rut blev sjuk, att jag skulle hinna ner med henne till ett 
lasarett, men så sprang det arma kräket ifrån mig. Jag har farit omkring och 
sökt efter henne hela dan. Jag undrar just när hon kom hit. 
Det var inte bara taket, som störtade samman över Lotta Hedman. Det var väggarna 
och grunden, som hon stod på. Mitt i sin förvirring gjorde hon dock ett försök 
att rädda Sigrun . 
-Men nu är det inte er hustru, som ligger där inne, sade hon, utan min kära 
matmor. 
-Å, sade skärsliparen, är den vackra prästfrun död? Har hon fått ligga och dö 
här ute i brygghuset? 
-Hon ville själv ha det så, sade Lotta Hedman. 
-Ja, då får jag be om ursäkt för att jag tr#te mig in, sade karlen. Jag får väl 
söka efter Rut på annat håll. 
Han var en liten, mörkhyad, torr man. Ena skuldran höll han uppskjuten, och 
detta bidrog till att ge honom ett missnöjt och småsurt utseende. Lotta kom väl 
ihåg, att han vid förra besöket i prästgården hade uppfört sig bråkigt och varit 
ohövlig. Nu, i närhet av sjukdom och död, var han stilla och ödmjuk. 
Till Lottas stora glädje närmade han sig verkligen mot utgången, men 
tvärstannade. Mitt i hans väg stod ett par våta, snedgångna kängor. 
-Ja, men det här är ju ändå Ruts kängor! sade han. Vad vill det här säga? 
Nu var det slut med Lotta Hedmans uppfinningsförmåga. Hon visste sig ingen annan 
råd än att tala om sanningen. 
Sigrun hade hunnit förbi Algeröds kyrka och begravningsplats och befann sig 
mittpå bron över den lilla älven, när hon hörde Lotta Hedmans röst ropa på 
henne. 
Strax därpå svängde en släde upp bredvid henne, och Lotta kom fram till henne 
och förklarade vad som hade hänt. Samtidigt berättade hon, att skärsliparen hade 
lovat att tiga. 
Skärsliparen satt kvar på slädkanten, såg vresig och sur ut, men talade lugnt 
och fridsamt som förut. 
-Se, det är så, att jag inte kan finna mig i detta, att Rut inte skulle komma i 
graven under sitt rätta namn, sade han. Men annars står jag för det, som jag har 
lovat. Prästfrun får sätta sig opp här i släden, och jag kör henne tillbaka till 
prästgården, och ingen ska få veta något. Jag ska vara tyst som en mur. 
Sigrun gick fram till mannen. Hon hade bundit en svart duk om huvudet. Den sköt 
hon nu tillbaka. 
-Är det bara fördenskull, som jag ska gå tillbaka i mitt elände? frågade hon. 
Mannen tycktes bli orolig. Han gav henne en hastig blick och såg därpå åt sidan. 

-Hon är död. Vad gör det henne under vilket namn hon kommer i graven? sade 
Sigrun med en röst, vari förtvivlan darrade. 
-Jag tycker inte, att det är rätt mot Rut, sade karlen envist. 
-Nej, svarade Sigrun. Det är inte rätt, det vet jag. Men ni må inte tro, att jag 
efter detta tänker gå tillbaka hem. Det gör jag inte. 
Hon pekade mot älven, som blänkte svart mellan sina snöstränder. -Dit går jag, 
sade hon. 
Hon stod Iåst och beslutsam framför mannen. Han uppfattade tillräckligt av 
hennes ansiktes stränga allvar för att förstå, att hon skulle göra, som hon 
sade. 
Han vände bort ansiktet, liksom rädd att se på henne. 
-Ja, jag förstår ju, att Rut får en bättre begravning och allt sånt där, sade 
han. Och mig gör det ju inte så mycket, för hon var inte min hustru precis, 
fastän hon hade åkt med mig på lasset ett par månader. Men jag tycker ändå ... 
Lotta skrek till. Sigrun hade skyndat bort från mannen. Hon stod vid broräcket 
och böjde sig för att komma under det. 
-Å, för allan del! ropade skärsliparen och sprang ner på bron. Gör er inte någe 
illa! Det ska få bli, som ni vill. 
-Kom ihåg, jag går aldrig tillbaka till det gamla! sade Sigrun. 
-Nej, det behöver ni inte heller. Jag ska nog tiga. 
-Sigrun är för märkvärdig i natt, tänkte Lotta. Ingen kan motstå henne. Hon gör 
vad hon vill med oss. 
Det tycktes vara sanning. Den lilla misslynta mannen visste inte hur väl han 
ville henne. 
-Jag har inte mitt vanliga åkdon i kväll, sade han. Jag fick lov att låna en 
släde i morse för att kunna fara och söka efter Rut. Men just fördenskull kanske 
det ginge an, att jag skjutsade er en bit framåt vägen. Det är inte så lätt att 
gå ute i snön för den, som är van att sitta inne i varma rum. 




DEN LÅNGA DAGEN.
Den dag, som hade börjat med Sigruns flykt från sitt hem, blev för mången en 
tung och allvarlig dag, en dag så lång, att man aldrig tyckte sig hinna till 
dess slut. 
Sådan blev den för Lotta Hedman, som, när hon kom tillbaka till brygghuset vid 
tretiden på morgonen, fann, att allting där var sig likt, och nu försökte att, 
så gott hon förstod, bereda sig på vad som skulle komma. Hon samlade ihop alla 
den dödas kläder, stoppade in dem i bakugnen, kastade dessutom dit ett fång ved, 
tände på och lät allt sammans brinna till aska. Sedan sopade hon ugnen ren och 
drog fram sina förhängen, så att allting i brygghuset var sig likt, såsom det 
hade varit på kvällen. 
Hon gick också darrande och rysande in i brygghuskammaren till den döda. Annars 
var hon inte rädd för de avlidna, men mot denna tyckte hon att Sigrun och hon 
hade svårt förbrutit sig, och hon skälvde, när hon nalkades henne. Hon gjorde 
dock vad hon hade ämnat, tog fram ett lakan, bredde ut det över liket, så att 
det fullkomligt skyldes, och läste sedan med mycken rörelse ett par böner. 
Medan hon gjorde detta, erfor hon en stor hugsvalelse. Det strömmade över henne 
en visshet, att den döda inte var en fiende till henne och hennes matmor, utan 
deras trognaste hjälpare och förbundna, som hon på intet sätt behövde rädas för. 

Lotta sökte också förbereda sig på vad hon skulle säga till prästen och 
gårdsfolket. Hon tänkte på att ingen hade sett Sigrun under hela gårdagen. 
Alltså kunde hon tala om för dem, att sjukdomen hade börjat natten före den 
sista. Sigrun hade inte velat, att läkare skulle tillkallas för hennes skull, 
hon hade trott, att det bara var ett ofarligt utslag. Sedan - ja, vad skulle hon 
sedan säga? 
Lotta gick till en början fram och tillbaka på golvet. Men snart kände hon sig 
alltför modlös och trött för att gå, utan satte sig i en stol. Snart blev inte 
heller detta bra. Hon gick och ställde sig mot en vägg. Till sist sjönk hon ner 
på golvet, alldeles bredvid den dödas säng, och blev sittande där. 
"Jag borde gå in till kyrkoherden", tänkte hon. "Jag borde väcka tjänstfolket." 
Men hon gjorde varken det ena eller det andra. Hon satt stilla och upprepade för 
sig själv sina förklaringar, vände och vred på dem. 
"På ett eller annat sätt blir alltsammans upptäckt", tänkte hon. "Vi blir 
olyckliga och utskämda, både Sigrun och jag. Det är förfärligt att sitta och 
vänta på." 
En stund skedde henne den stora lindringen, att hon fick komma bort från sina 
bekymmer och farhågor. 
Medan hon satt ångesttyngd på golvet nedanför den döda, skilde sig hennes själ 
från kroppen, höjde sig och begav sig i svävande flykt uppåt mot världsrymden. 
Snart var den kommen så högt, att Lotta Hedman kunde se de jordiska tingen i 
deras sammanhang. Hon såg nu inte som annars bara ett litet stycke av dem, utan 
hon såg dem i hela deras utsträckning. Hon såg inte ett kort stycke av älvar och 
floder, utan hon kunde följa vattendragen från källan till mynningen. Hon såg 
inte bara en liten del av en skog, hon såg de väldiga trädmassorna i hela deras 
utbredning. Hon kunde följa bergåsarnas hela längd. Slätterna bredde ut sig 
under henne, och ländernas skapnad avtecknade sig mot havens blänkande ytor. 
Lotta tyckte, att detta var ett skönt och upplyftande skådespel, men hennes själ 
stannade inte vid detta, utan steg ändå högre. 
Om ett par ögonblick hade den nått till en rymd, därifrån den kunde överskåda 
människoödena i deras sammanhang. Lotta kunde följa människornas vandring genom 
livets dal. På en tid, som tycktes henne kortare än sekunder, förlöpte den. Hon 
såg dem stiga in i livet, vandra sin korta väg och åter gå bort, ut i det 
obekanta. Hon såg sin vän, Sigrun, på hennes vandring och den väg, som låg 
utstakad för henne, och de vägar, som korsade hennes. 
Hon såg även den väg, som kvinnan, som nu låg död bredvid henne, hade haft att 
fullfölja. Det var en mörk och fattig och tung väg, och den höll redan på att 
utplånas, men den utplånades inte på det sättet, att den täcktes med mörker, 
utan den försvann under ett Ijusskimmer. 
Vid slutet av vägen stod den döda ännu och blickade tillbaka på sin bana, som 
förvandlades till ett band av Ijus, och Lotta såg, att hennes ande fröjdade sig. 

Den döda visade bort till Sigruns väg och till en av de vägar, som korsade den. 
-Se, sade hon till Lotta, vad jag mest av allt önskade, det går i uppfyllelse nu 
genom min död! 
Och därmed försvann den döda in i en stor klarhet, vars glans var sådan, att 
Lotta Hedmans själ inte kunde följa henne, utan måste stanna utanför. 
Och den vände med detsamma tillbaka till kroppen, och Lotta Hedman kände sig nu 
för en stund fri från all fruktan och trodde, att det, som hade skett, var 
sådant, som borde och måste ske. 
Och detta sitt lugn fick hon behålla, till dess att dörren till brygghuset 
öppnades och någon frågade om hon visste, att klockan redan var halv åtta. 
Då ville Lotta Hedman resa sig, men nu var hennes trygghet borta. Hon tänkte på 
allt det tunga, som hon gick till mötes, och hon orkade inte komma upp på sina 
ben, utan blev sittande. 
Och dörren stängdes, ingen kom in, ett par minuter gick i lugn. 
"Nu snart blir alltsammans upptäckt" tänkte Lotta. "Det kan inte gå på annat 
sätt." 
Och all skam, som skulle falla över Sigrun och över henne själ, lade sig 
tyngande över henne. 
Strax därefter kom husjungfrun in i brygghuset. Hon bar på en bricka morgonkaffe 
till matmodern. 
Hon såg lampan stå med rykande veke, nära att slockna, och fann brygghuset fullt 
med rök och nästan mörkt. Hon ropade, men ingen svarade. Då förstod hon, att 
något måste vara på tok. Hon satte ifrån sig brickan, rev eld på en tändsticka 
och såg nu, att Lotta satt sammansjunken på golvet bredvid sängen, och att den, 
som låg i sängen, hade ett lakan utbrett över sig, såsom vore hon död. Hon gick 
närmare, Iyfte en flik av lakanet och såg ett par uppsvällda händer. 
Då vaknade Lotta till liv. 
-Akta dig för all del! Det är smittkoppor. 
Flickan släppte lakanet och for ett par steg tillbaka. 
Sedan blev det hon, som spred nyheten, som underrättade mannen och alla andra. 
Lotta Hedman, som befann sig under den förfärliga sjukdomens skydd, hon blev 
knappast tillfrågad om vad som hade hänt. 
Det sändes bud efter kyrkvaktaren, som var en myndig och kraftig man, och han 
ställde och beslutade, så gott han förstod. 
Han befallde för smittans skull, att Lotta Hedman skulle stanna i brygghuset och 
att ingen fick råka henne. Inte ens om kyrkoherden sände efter henne, fick hon 
Iyda kallelsen. 
Det blev han och Lotta, som lade ner den döda i kistan. Sedan fördes hon bort 
till en i hast uppkastad grav. 
Det gjordes ings efterforskningar, knappt några frågor. Hela prästgården var för 
en tid alldeles avstängd från den övriga trakten. Att prästfrun hade låtit utge 
sig för död, fastän hon levde, det var för orimligt att misstänka. 
-Det är den där skärsliparn, som har farit omkring här i trakten de sista 
veckorna, som har fört smittan med sig från Norge, sade man. Hans hustru är 
också sjuk och har sprungit ifrån honom i feberyrseln. 
Man påminde sig doktorns ord. 
-Prästfrun har gått länge med sjukdomen i kroppen, sade man. 
Den längsta och kvalfullaste dag, som Lotta Hedman hade upplevat, gick till 
ända, utan att någon upptäckt hade skett. 
Sigrun kastade då och då en blick på körsvennen, som satt på slädkanten. Det var 
natt och mörker alltjämt, och hon kunde blott helt otydligt urskilja gestaltens 
yttre konturer: den vida slokhatten, den uppskjutande axeln, den korta näsan och 
den vresigt hopbitna munnen. 
"Det är ingen människa, som jag har bredvid mig", tänkte hon, "det är döden. Jag 
ser hur skaftet på lien sticker opp under rocken." 
"Så är det", sade hon till sig själv. "När han först kom, kände jag inte igen 
honom, men nu gör jag det. Och vem annan skulle det vara? Jag har gett mig i 
hans våld. Han har kommit för att hämta mig och föra mig till sitt land." 
De åkte fram över stora, ödsliga bergsvidder, täckta med vit snö. Några enstaka, 
klene utbildade träd och buskar gjorde traktens fattigdom än mer påfallande. 
"Det är dödens rike", tänkte hon. 
Hon, som nyss hade varit så ivrig, så stridbar, så befallande, kände ett stilla 
lugn falla över sig. Det var slut med besväret att vilja, önskningar och 
förhoppningar var borta. 
Det är kanske farligt för en levande att ta döden till sin bundsförvant. Han tar 
en måhända på allvar. 
Hon trodde sig märka, att hon verkligen genomgick en förvandling. Alla de band, 
som fäste henne vid hennes förra liv, upplöstes det ena efter det andra. 
Det var kärleken till mannen, det var hennes äktenskaps sorg och plåga, som 
förut hade upptagit alla hennes tankar. Allt detta sjönk bort och försvann. Ett 
stort tomrum uppstod efter detta, men ingen saknad, ingen bitterhet. 
"Det är så de döda känner", tänkte hon. "De frigöres på detta sätt från det 
jordiska. Deras kärlek och deras sorg lämnar dem." 
Det var små dumma saker, som hon hade sagt som barn och som hon sedan alltid 
hade skämts för, och det var små förargelser, som länge hade pinat henne, och 
små förödmjukelser, som hon aldrig hade kunnat glömma, men nu på en gång var 
allt detta borta. Hädanefter skulle hon tänka på detta som på något, som inte 
angick henne. 
När hon tänkte på föräldrarna och det stöd hon alltid hade haft hos dem, så fann 
hon, att hon inte mer hade behov att hämta hjälp hos dem. Allt var nytt omkring 
henne, hon var inne i en annan värld. "Här kan de inte nå mig", tänkte hon. 
"Hittills har de stått mig bi så mycket de har förmått. Nu är jag skild från 
dem. Jag åker in i dödens land." 
Hon var som en ranka, som med många klängen hade hållits uppe utmed ett galler. 
Nu lossades det ena klänget efter det andra. Rankan låg snart nere på marken. 
"Det måtte vara på detta sätt, som det känns att dö", tänkte Sigrun. "Det är 
inte tungt eller hårt, det är bara en stor vila." 
Så småningom Ijusnade det. Mannen, som satt på slädkanten, blev åter en vanlig 
landstrykare med ett surmulet, ovänligt ansikte. Landskapet blev ett stenigt, 
magert, fattigt, men helt jordiskt landskap, och Sigrun själv vaknade till livet 
med dess stränga fordringar på mod och sinnesstyrka . . . 
Hästen hade inte fått vila under natten, och färden gick mycket långsamt. De 
måste låta den stå stilla i flera timmar i lidret invid en torpstuga för att äta 
och hämta krafter. Äntligen kom de dock i sikte av en by, där det fanns 
gästgivargård. 
När de alltså närmade sig slutet på resan, började skärsliparen tala med Sigrun. 

-En skärslipare som jag, sade han, som far land och rike omkring, får se och 
erfara mycke besynnerligt. Men jag vill påstå, att det, som jag har varit med om 
i natt, det är ändå det största äventyr, som jag har upplevat. 
-Jaså, ni säger det. Sigrun vände huvudet mot den lilla mörka karlen och gav 
honom ett vänligt leende. 
-Jag vill gå ed på att något mer förunderligt har jag aldrig varit med om. Och 
jag förstår inte själv varför jag var så blödhjärtad och hjälpte er. Jag vet 
inte vad som kom åt mig. 
-Nej, jag vet inte heller hur det kom sig, sade Sigrun. Men ett är visst, att ni 
aldrig ska behöva ångra er vänlighet. 
-Ja, det kan man aldrig så noga veta, sade karlen. Men nu tycker jag i alla 
fall, att jag inte kan låta er gå utan att fråga hur ni ämnar ställa för er, och 
vart ni ska ta vägen. 
-Jag, sade Sigrun, jag ska till Amerika. 
-Men det kostar pengar att fara till Amerika, menade körsvennen. 
-Ni kan väl inte tro, att jag ger mig ut på en sådan här färd utan pengar, sade 
hon. 
När sliparen hade fått detta svar, drog han in tömmarna, gick fram till hästen 
och började känna och Iyfta på seldonen. 
-Ja, jag är ju liksom lös och ledig, sade han om en stund. Det vore kanske 
bättre, att vi for förbi den här gästgivargården och att jag körde er några mil 
till. Här kunde det nog finnas folk, som känner er. 
Just för detta, att hon skulle kunna bli igenkänd på denna gästgivargård, hade 
Sigrun oroat sig den sista halvtimmen. Anbudet kom som en mycket välkommen 
överraskning. 
-Se, jag är sådan, att jag vill göra riktigt vad jag gör, sade karlen, när han 
kom tillbaka till släden. 
Emellertid blev dessa nya mil mycket dryga. Hästen måste åter vila och beta. 
Snart visade det sig, att snöfallet inte hade varit så rikligt i de trakter, där 
de nu färdades. Föret blev så dåligt, att de måste gå till fots långa sträckor. 
Och tiden gick. Klockan var nära tolv, innan de hade nästa gästgivargård inom 
synhåll. 
Men just som de var så långt komna, att de såg uthusen, mötte de en man, som kom 
körande med en mjölkvagn. 
-Akta er, Gustavsson! ropade han till skärsliparen. Det har kommit telefonbud 
till gästgivarns, att de ska ta vara på er. Ni lär fara omkring med smitta. 
Prästfrun i Algeröd har dött i natt i smittkoppor, och nu påstår man, att det är 
ni och er hustru, som har haft sjukdomen med er från Norge. 
Det blev nytt uppehåll, ny överläggning. Man beslöt sig för att vända. Ingen av 
dem ville köra fram till den där farliga gästgivargården. 
Skärsliparen föreslog, att de skulle ta vägen öster ut upp mot Dalsland. 
-Det går järnväg till Göteborg där också, och där är ni okänd. 
Så vek de av på en väg, som gick mot öster och som återigen förde dem upp på den 
nakna, ödsliga bergsvidden. 
Här var föret bättre, men den stackars hästen var nästan tröttkörd. När han hade 
vilat och ätit för tredje gången, hade han också nått till bottnen i havrepåsen. 

Skärsliparen letade fram bröd och smör och åt. Sigrun hade ingenting att äta, 
men hon var inte heller hungrig 
När hon sedan tänkte tillbaka på denna dag, förundrade hon sig över sig själv. 
"Det var besynnerligt. Jag var alldeles känslolös, alldeles lugn. Jag kände 
ingen oro, ingen trötthet, ingen hunger. Jag visste hela tiden, stt allt skulle 
gå som det borde gå. Jag var 910 på ett sätt, men jag var ocksa mycket stark och 
uthållig. Det fanns säkert någon i min närhet, som hjälpte mig." 
Under den långa rasten på bergsplatån ställde hon en fråga till reskamraten. 
-Sa ni inte i morse, att den döda inte var er hustru? 
-Jo visst sa jag det, och det är sanning också. Hon hade en bra man och ett gott 
hem, men hon följde hellre med mig. 
Sigrun frågade vidare, inte för att saken intresserade henne, ingenting i denna 
värld intresserade henne den här dagen, men tiden gick litet fortare under ett 
samtal. 
-Hon tyckte alltså bättre om er än om mannen? 
-Jag vet inte vad jag ska säga om den saken. Hon var gift med en, som heter Sven 
Elversson. Jag vet inte om ni har hört talas om honom? 
Sigrun nickade. 
-Jag trodde först, att hon hade tröttnat på honom för det där, ni vet, sade 
karlen. Sen kom jag att förstå, att hon hade gått ifrån honom, därför att hon 
trodde, att han inte tyckte om henne. 
- Hon var ju så ful, sade Sigrun. Han gifte sig med henne av barmhärtighet. 
-Ja, hon var ful, men hon var en bra människa, sade sliparen. Hon var sådan, att 
hon kunde göra vad som helst för den hon tyckte om. 
Trots den stora slöheten fann Sigrun, att i dessa ord låg något, som berörde 
henne obehagligt. Hon upphörde att fråga om hustrun. 
-Vet ni var Sven Elversson nu finns? 
-Han bor på en gård i Dalsland, som heter Hånger. Det har varit ett stort ställe 
en gång, men det har skett så många olyckor där i fordomtid, att ingen ville bo 
där, utan gården låg öde. Sven Elversson fick den nästan för ingenting. Han bor 
där ensam med de gamla föräldrarna nu, sen hustrun är borta, och han tar opp och 
hjälper än barn och än andra fattiga, så många han rår med. 
I själva verket måtte det denna dag ha förhållit sig på samma sätt med 
skärsliparen som med Sigrun, att han stod under något främmande inflytande. Han, 
som annars brukade fara omkring och gräla och bråka som en riktig landsplåga, 
var stillsam och unrlergiven och talade väl om alla männlskor. 
När de hade satt sig i gång igen, Sigrun inne i släden och körsvennen på kanten 
som vanligt, med benen hängande utanför, hände det sig, att han halkade och föll 
ner på vägen. 
Hästen stannade genast. Karlen reste sig och satte sig som förut. Men inom kort 
halkade han av på nytt. 
-Jag förstår inte vad som är åt mig, sade han. Det går runt i huvudet på mig. 
Sigrun uppmanade honom att sätta sig i släden bredvid henne. Det gjorde han 
verkligen och körde vidare. Om en stund tappade han tömmarna 
-Jag måtte visst vara sjuk, sade han och såg helt handfallen ut. Det går väl med 
mig som med Rut. 
Men Sigrun skyndade sig att lugna honom. 
-Ni har inte sovit i natt, sade hon. Sätt er opp i hörnet och sov! Jag ska körs, 
medan ni vilar er. 
Åter var det någon, som höll hennes mod vid makt. "Han har inte fått sjukdomen, 
han är bara uttröttad. Se, nu sover han redan!" tyckte hon, att det viskade i 
öronen på henne. 
När hon hade kört ett stycke, blev hästen stående och vägrade att ta ett steg 
vidare. 
Sigrun tog den sovande reskamraten i armen och skakade honom. 
-Vet ni om det finns något ställe i närheten, där vi kan ta in? Hästen är 
alldeles förbi, och det börjar bli mörkt. 
Karlen såg upp, yrvaken och oredig. 
-Tror ni, att jag har fått smittkoppor? sade han. 
-Nej, ni har ingen annan sjukdom än sömnsjuka, sade Sigrun. 
-Det är nog smittkoppor i alla fall, sade karlen. 
Strax därpå ryckte han upp sig till ett väldigt bemödande. 
-Det är ingen annan råd, sade han. Det finns ett ställe en halvmil härifrån, där 
de har ett "luffarhotell", som di säger. Vi får försöka komma dit. 
-Vi är tvungna att komma under tak, sade Sigrun. 
-Ja, det blir ingen annan råd, upprepade ksrlen, fast nog hade jag helst velat 
slippa att visa mig där en g#ng till. -Vi är över gränsen nu, fortfor han, vi är 
i Dalsland, och när vi har kommit oppför nästa backe, bär det neråt. Ta av åt 
vänster vid korsvägen, och kör fram till första gård ni får se! 
När Sigrun så småningom hade fått hästen uppför backen, såg hon i den 
försvinnande dagern ett stort landskap utbreda sig nedanför dem, sakta 
sluttande, vackert, rikt på sjöar och långa skogshöjder, fint och skarpt utritat 
mot den snötunga luften. Den härliga bilden upplivade henne, hon drev på hästen 
med mer kraft, fann korsvägen och vek av åt vänster. 
Utsikten kom tillbaka flera gånger, men trakten var alltjämt lika ödslig. Till 
sist såg hon dock en gård ligga alldeles under dem. Boningshuset tämligen stort, 
nästan herrskapsaktigt, men alla uthus små och oansenliga, nästan som på ett 
större torp. 
Hon väckte den sjuke på nytt. 
-Är vi framme nu? 
-Ja, sade han och skakade sömnen ur ögonen. Nu är vi på Hånger. Det kunde jag 
väl aldrig tro, att jag skulle behöva ta in här en gång till. 
-Men. . utropade Sigrun och kände sig för ett ögonblick som en skeppsbruten, när 
vågorna slår samman över honom. Var det inte på Hånger, som Sven Elversson 
bodde? 
-Jo, sade sliparen, jag ville inte heller fara hit, men det fanns ingen annan 
råd. 
-Men om han frågar er var ni har gjort av hans hustru? 
-Det blir väl att hitta på någe. 
-Att han skulle bo just här! sade Sigrun förtvivlad. 
-Ja, han har ju valt ut stället, därför att det ligger ensligt och långt från 
grannar. Vanligt folk kommer aldrig hit, men alla luffare och fattiga 
vandringsmän brukar ta in hos honom. 
Sigrun körde utför en backe ner mot gården. Hennes förtvivlan lade sig nästan 
genast. Känslolösheten tog vid, och någon viskade i hennes öra, att hon inte 
skulle oroa sig. Allt skulle bli bra. 
Alldeles invid själYa inkörsvägen till gården stod en liten röd stuga. 
-Här är det. Här får ni gå in, sade skärsliparen. 
Han ryckte upp sig ur sin dåsighet. 
-Jag ska köra bort till gården och ställa in hästen, sade han. Ni kan gå in så 
länge. Jng ser, att det är tomt i luffarstugan. Nyckeln ligger instucken under 
tröskeln. 
Sigrun kom in i ett litet hus, som av en gång mittöver var delat i två hälfter. 
På vardera sidan av gången fanns ett rum. Båda var på samma sätt inredda och 
möblerade. De hade nakna väggar, väggfasta sängar med halmmadrasser, en spis, 
ett stort, tungt bord och några tunga stolar. En spann med vatten och ett fång 
ved fanns också, men inga kuddar, inga lakan, inga kokkärl eller tallrikar, inga 
handdukar eller tvättfat, ingenting sådant, som kunde bortföras. Ett väldigt 
skåp stod i ena rummet, men nyckeln var urtagen. 
Rummen var inte alldeles utkylda, de hade nog varit eldade på förmiddagen, och 
där var rent och utvädrat. "Jag får forsöka göra opp eld", tänkte Sigrun. 
Medan hon var sysselsatt härmed, kom sliparen in. Han kunde nu knappt hålla sig 
uppe. Utan att säga ett ord kastade han sig ner i en säng och somnade genast. 
"Jag tror inte, att han är sjuk", tänkte Sigrun. "Han blir bra, bara han får 
sova den här natten. Det är onödigt att ropa på hjälp." 
Hon tände en brasa i det andra rummet också och satte sig framför denna och lade 
sina planer. Plötsligen kände hon, att hon var så trött, att hon höll på att 
ramla av stolen, och dessutom hungrig. 
-Jag borde allt ha tänkt på att ta med mig ett par smörgåsar, mumlade hon, och 
härvid leddes hennes tankar på hennes väska. Var fanns den? Den var inte i 
rummet. Hon måtte ha glömt den kvar i släden. 
Hon skyndade genast ut. Släden stod utanför stugan, och väskan låg kvar i den. 
Hon tog upp den och skulle just gå in tillbaka, då en röst tilltalade henne. 
- Är det du, Rut? 
Det hade mörknat hastigt. Hon urskilde med svårighet en gammal, böjd karl, som 
långsamt närmade sig. 
-Ni ska inte komma hit! ropade hon. Vi har smitta med oss. 
-Ja, jag vet det redan, sade karlen. Vi har haft telefon om saken, men vi 
väntade just inte, att ni skulle komma hit. Ja, ja, det är ju så, att nöden kör 
hund i band. 
"Det där är Joel Elversson, Sven Elverssons far", tänkte Sigrun. "Han har blivit 
gammal och slö. Han tar mig för sonhustrun." 
-Sven är inte hemma i dag, sade Joel på sitt högtidliga sätt. Men vi vill handla 
mot dig, Rut, jag och Thala, så, som han skulle ha handlat, om han hade vetat, 
att du hade kommit hit nödställd och i livsfara. Här har du nyckeln till skåpet. 
Du vet, att där finns, allt, som du behöver. Och vi ska bära ner mat till er och 
ställa utanför dörrn. 
Han räckte henne en liten nyckel, och hon tog emot den utan att säga något. Han 
tycktes inte heller vänta något svar. 
-Det är ingen här, som bär något agg till dig, Rut, sade han. Vi förstår ju vad 
det var, som drev dig bort. Ställ det nu så gott för er, som du kan, och sov i 
ro! 
Han gick sin väg, och Sigrun skyndade in i stugan. I skåpet fanns lakan och 
kuddar, allt, som behövdes för ett gästrum. Kort därefter kom också maten. 
Sigrun ställde in en del därav till sliparen i hans rum, stängde därpå sin dörr 
mycket väl, åt och gick till vila. 
"Jag måste sova ett par timmar", tänkte hon. "Sedan går jag min väg. Jag måste 
bort härifrån, innan någon har känt igen mig." 
Hon sov redan, innan hon hade tänkt tanken till slut. 




MORGONEN.
När Sigrun vaknade, sken en liten röd vintersol in till henne i den fattiga 
kammaren där hon låg. Hon hade sovit inte bara ett par timmar, utan hela natten. 
Det blev mycket brått för henne att stiga upp och göra i ordning efter sig i 
rummet för att kunna vandra sin väg. 
Hon var styrkt av sömnen, kände sig beslutsam och kraftig och var inte missnöjd 
med det steg hon hade tagit. Det enda, som ängslade henne, var fruktan för 
upptäckt. Men om hon bara kunde komma bort från Hånger utan att bli igenkänd, 
trodde hon, att all fara skulle vara överstånden. 
Återigen fann hon en matbricka utanför sin dörr och dessutom ett papper med ett 
par skrivna rader: 
"Vi förstår att du vill stanna hos oss, eftersom sliparen har rest sin väg 
ensam. Tvivla inte på att du är välkommen!" 
Hon gick ut i det motliggande rummet och såg, att skärsliparen var borta. Det 
var ett bekymmer mindre. Hon var utvilad nu och tyckte mycket bättre om att 
vandra härifrån än att åka i hans släde. Hon skulle nu bara fråga sig fram till 
en by, där hon kunde få en ordentlig skjuts. Närmaste järnvägsstation kunde inte 
vara långt borta, och innan kvällen skulle hon vara i Göteborg. 
Hon knöt den svarta duken om huvudet, trängde på sig Lotta Hedmans kappa, 
fattade sin väska och ville gå. 
Innan hon lämnade rummet, öppnade hon emellertid våskan för att se efter, att 
pengarna och det andra låg kvar där. Strax därpå ropade hon till av förfäran. 
Hennes sjuhundra kronor var borta. 
Hon kände efter i kappfickan och i klänningen. Pengarna fanns inte. 
Hon förstod genast, att de var stulna. Skärsliparen hade tagit dem ur väskan, 
medan den hade legat kvar i släden. 
Hon måste sätta sig ner för att inte falla. Detta var ett fruktansvärt slag. Nu 
kunde hon inte fara till Amerika. Alla vägar var stängda. A, herregud! 
Hon lutade huvudet mot bordet och försökte tänka. Ja, hon hade talat om för 
reskamraten i går, att hon hade pengar. Kanske att han under hela dagen inte 
hade tänkt på annat än att stjäla dem från henne. Mittunder trötthet och 
utmattning hade han hållit fast vid sin föresats. 
Och nu hade han gjort livet omöjligt för henne. 
-Det är en hård värld att ge sig ut i för den, som är fattig och ensam, sade 
hon. En hård värld. 
Det var inte egentligen ånger, som kom över henne. Det var insikten om den 
fullkomliga omöjligheten att vidare fullfölja sitt företag. 
"Jag skulle ju kunna ge mig ut som en tiggerska på lands vägen", tänkte hon. 
"Men vad skulle det tjäna till? Jag drog inte från mitt hem för att bli en 
äventyrerska." 
Lika omöjligt föreföll det henne att gå tillbaka hem. Skulle hon erkänna för sin 
man, att hon hade gett sig ut för död för att slippa bort från honom? Det var 
omöjligt, det var inte att tänka på. 
Hon visste, att hon för närvarande befann sig hos goda människor. Skulle hon be 
dem om hjälp? Det var alltjämt samma historia. Det var att erkänna sitt 
bedrägeri och sin skam. Och dessa rättrådiga människor skulle anse sig tvungna 
att genast låta mannen veta, att hon levde. 
"Det var inte någon synvilla i går", tänkte hon. "Det var döden, som satt 
bredvid mig på slädkanten. Han ger inte den fri, som har överlämnat sig i hans 
våld." 
"Men han är inte någon hård herre", fortsatte hon sin oroliga tankegång. "Han 
lossade banden, som höll mig fästad vid det jordiska, på ett mycket milt sätt. 
Varför skulle jag inte anförtro mig åt honom? 
Hon satt i alla fall kvar vid bordet i väl en timmes tid. Hon sökte arbeta sig 
in i dödstanken. 
-Gud ska ha barmhärtighet med mig, sade hon. Han vet allt. Han vet, att jag inte 
ville skada någon Han vet också, att detta är den enda utväg, som återstår mig. 
I detta ögonblick kom någon in i rummet, men hon satt kvar utan att röra sig. 
Det var henne så fullkomligt likgiltigt vem som nu såg henne. Hennes beslut var 
fattat, och hon visste vilken väg hon hade att gå. 
Hon låg ännu framåtböjd över bordet med ansiktet i händerna och kunde inte se 
den inträdande. På stegen hörde hon emellertid, att det var en man och inte en 
gammal, utan en ung. 
"Det är Sven Elversson själv", tänkte hon. 
Hon hörde, att han först närmade sig henne, men sedan drog sig tillbaka. Han 
gick fram till spisen, gjorde upp eld och kom så på nytt fram till bordet, där 
hon satt. 
-Att det ska vara så svårt för dig, Rut! sade han. Får jag inte skicka ett par 
av barnen till dig? Finns det ingenting här, som du kan tycka om att vända 
tillbaka till? 
När han sade detta, Iyfte hon upp ansiktet från bordet och såg honom rätt in i 
ögonen med en stel och förtvivlad blick. 
-Jag är inte den, som ni tar mig för, sade hon Jag är Sigrun Rhånge, som är gift 
med kyrkoherden i Algeröd. 
Han drog sig ett par steg tillbaka. Men han hade så väl vant sig vid att visa 
samma lugn, vad för nyheter man än bragte honom, att han inte en gång gav till 
ett utrop. Han blev bara helt blek. Hans förvirring var dock mycket stor, och 
detta visade sig på så sätt, att han började tänka högt. 
-Sigrun Rhånge är död, sade han. Hon dog natten till i går. När jag fick höra, 
att hon var död, reste jag till Algeröd för att få se henne än en gång, men det 
var för sent. Hon var redan lagd i kista och nersatt i graven. 
Hon satt och stirrade på honom. Det var en högtidlig sorgsenhet över hans ord, 
som nästan rörde henne. Hon var övertygad om att han inte hade en aning om att 
han hade talat högt. 
-Ja, om det vore så väl! sade hon som svar på hans tanke. Om Sigrun Rhånge 
verkligen vore död och nersatt i graven! 
-Sigrun Rhånge är död, upprepade han lågt och entonigt, ur stånd att kunna finna 
sig till rätta. Henne får jag aldrig mer se på denna jord. 
-Ja, medgav hon. Det kan man visst säga. Sigrun Rhånge är död. Men jag, 
olyckliga stackare, jag lever. 
Något inom honom, som uppfattade det rätta förhållandet snabbare än förnuftet, 
hade emellertid satt hans hjärta i stormande rörelse. Han fick färg på kinderna, 
och hans ögon började glittra. 
Nu kom han fram till henne, fattade hennes hand och behöll den i sin. Den andra 
handen for i en hastig, ögonblicklig smekning över hennes kind. Man skulle vilja 
säga, att han sökte övertyga sig om att det var en levande han hade att göra 
med. 
-Ni lever! sade han, och rösten steg som ett jubelskrik för att genast sjunka 
ner dämpad och mild. Ni sitter i min stuga! Hur ska jag kunna förstå detta? 
Det var mycket i hans beteende, som förvånade henne. Men på samma gång ingav det 
henne en smula mod. Hon var då åtminstone inte kommen till någon, som tog hennes 
olycka med kall likgiltighet. 
-Det var vackert, det, som ni skrev till er hustru i morse, sade hon med 
skälvande röst. Och jag har alltid hört mycket gott om er. Vill ni hjälpa mig? 
Jag är i den största nöd, som en människa kan råka i. 
Tårarna störtade ur hennes ögon. Hon var så förtvivlad, i så utomordentligt 
stort behov av hjälp, att hon kastade sig ner på knä framför honom. 
Han hjälpte inte upp henne genast. I stället lade han en hand på vardera 
skuldran och lutade sig ner, så att hans ansikte kom alldeles inpå hennes. 
-Ni hjälpte en gång mig, ni, när jag befann mig i min djupaste nöd. Tror ni, att 
jag inte skulle vara glad att få vedergälla er detta tusen sinom tusen gånger, 
om det stode i min förmåga? 
Men efter detta utbrott blev han plötsligen alldeles stilla. Han lämnade henne, 
tog en stol och drog den fram till bordet. 
-Vill ni inte tala om för mig hur allt har gått till? 
Hon stod upprätt bredvid honom och började dröjande: 
-Det är så mycket att tala om. Jag vet inte var jag ska börja. Hon höll på att 
sjunka ihop i gråt, men hon bekämpade rörelsen. Vi har just inte varit Iyckliga, 
min man och jag, i vårt äktenskap, lade hon till. 
Han tycktes inte alls märka, att hon stod, medan han satt, men däremot förstod 
han, att hon behövde hjälp för att kunna fortsätta sin berättelse. 
-Min hustru var inte heller Iycklig, sade han. 
Han stödde armbågen mot bordet och lutade sig fram, så att han med handen kunde 
skymma bort ögonen. 
Sigrun förstod, att han ville uppmuntra henne att fortsätta. 
- Folk har väl talat om oss, sade hon. Om ni i går var i Algeröd, så hörde ni 
kanske historien om inackorderingen . . . 
-Å ja, sade han, jag hörde den och mer till, men det var ingen illvilja i talet. 
Jag såg bara sorg, bara sorg. 
Han sade det nästan snyftande. Han kände den häftiga smärtan på nytt. Det 
vållade honom en obeskrivlig pina att tala till henne på detta lugna sätt, då 
det enda han önskade var att lägga ner sitt huvud i hennes knä och berätta om 
den sorg, som hela gårdagen hade sönderslitit honom, liksom om det lidande han 
hade känt denna morgon, då föräldrarna hade underrättat honom om att hans hustru 
hade kommit tillbaka just nu, när hans hjärta bara begärde att få sörja över en 
annan. 
-Det var ingen, som tvivlade på att jag var död? sade Sigrun. 
-Nej, sade han, ingen tvivlade på att det var ni, som hade dött i smittkoppor. 
Nu grep Sigrun hastigt tag i Sven Elverssons arm. 
-Ni vet inte vem det är, som är död. Det måste vara... 
Hon blev stående med öppen mun och vågade inte fortsätta. 
-Är det min hustru? frågade han. 
-Ja, sade hon, jag tror. .. det måste vara er hustru. 
Han sade ingenting, men han reste sig och gick ett slag 
Sigrun sjönk nu i sin ordning ner på en stol. "Döden", tänkte hon, 'döden vill 
inte låta mig slippa undan. Jag hade glömt, att den döda var Sven Elverssons 
hustru, när jag bad honom hjälpa mig." 
Hon satt stilla gråtande och slet i en näsduk. Den besynnerliga, sövande 
dödsstämningen kom pa nytt och sänkte sig över henne. 
Men om bara några sekunder satt han åter vid bordet i samma ställning som förut. 

-Nu ska ni tala om allting för mig! 
Hon Iydde. Han fick veta allt, som hade hänt från den stunden, när den döda hade 
kommit in i brygghuset, till nu, när Sigrun satt här i luffarstugan på Hånger. 
Han hörde på med hela sin själ, och han greps av sorg över den förtvivlade 
handling, som hon hade begått, och över allt elände, som hon hade dragit över 
sig. Han förstod bättre än hon, att hon, sådan hon nu en gång var, hade stängt 
alla livets vägar för sig. Att hon, om hon ville stanna kvar i denna värld, hade 
dömt sig till ständig oro, ständig ängslan, ständig ånger, ständig skamkänsla. 
Men mittunder sorgen och det djupa medlidandet kunde han inte hjälpa, att något 
jublade inom honom, ständigt upprepande ett och detsamma. "Hon lever i alla 
fall, och hon är kommen till dig. Hon sitter bredvid dig och talar. Vad betyder 
allt annat mot detta, att hon lever?" 
Sigrun hade slutat tala för länge sedan, och Sven Elversson satt tyst och 
eftersinnade vad han skulle säga och vad som skulle göras. Under det att han 
teg, kände hon tydligt, att en sådan man som han ingenting annat kunde göra än 
sända henne tillbaka till hennes man. "Den mannen lär inte lockas att begå någon 
tadelvärd handling", tänkte hon. 
"Detta allt har varit onödigt", sade hon till sig själv. "Det tjänar ingenting 
till. Döden ämnar inte ge mig fri." 
Hon såg sitt öde modigt i ansiktet. Och hon sökte inte inverka på Sven Elversson 
genom att nämna om det beslut, vartill hon hade kommit. 
-Det var så mycket, detta, sade han och blev själv förvånad över att höra hur 
han nu talade till Sigrun; samma ton som till sina andra skyddslingar. Men det, 
som jag genast har klart för mig, det är, att ni inte får gå omkring i världen 
och sprida smitta. Ni får lov att stanna här på Hånger nu för det första. 
Hon såg upp till honom. Det var så enkelt. Det hade hon inte tänkt på. Det var 
några dagars uppskov. Dödstanken vek undan. 
-Jag har bara min far och mor hos mig, fortfor han, och jag tror inte, att de är 
mycket rädda för smitta. Jo, det var sant, vi har också några främmande barn 
boende här. Dem får jag lov att föra ner till bygden. Och det här hotellet får 
vi stänga för någon tid. Ni får flytta in i stora byggningen och bo i ett av 
våra gästrum. 
-Och sedan då? sade hon med nästan sträv ton. 
Han böjde ner huvudet och försökte tänka. Eftersom han älskade henne, så läste 
han i hennes tankar och visste, att på hans svar berodde liv eller död för 
henne. Han hade inte kraft att säga annat än detta: -Det får stå i Guds hand. 
"Jag kan inte driva henne till förtvivlan", tänkte han, "men hennes egen håg kan 
bli förvandlad. Kärleken till mannen kan vakna på nytt. Jag är säker på att det 
ska gå så, allt ska bli bra." 
Hon förstod, att hon bara hade fått ett uppskov, men i alla fall drog hon en 
lättnadens suck. 
-Se, jag tänker så här, sade han. Det är inte bra att Ijuga och fördölja något. 
Det är det ju inte. Men inte heller går det an att alldeles pina ihjäl en 
människa. Nej, det gör det inte. Och hjärtat kan förändra sig. Eller, rättare 
sagt, det kan bli sig likt igen. Då går det av sig självt, det, som nu är svart. 
Kan jag inte få tro det? 
Hon skakade häftigt på huvudet, men sade ingenting. 
A jo, vi säger så, sade han, vi sager så. Och nu får jag väl tillåtelse att tala 
om alltsammans för far och mor? De är inte sådana, att de pratar om mer, än de 
har lov till. Och så ska vi inte ta det här alldeles för sorgligt och tungt. Vi 
ska tänka, au alltsammans kan ställas till rätta igen. 
Det föreföll henne, som om han skulle sitta och jollra med henne. Hans sätt 
skulle ha retat henne en annan dag, men nu var det obeskrivligt lugnande och 
välgörande. Hon hade det intrycket, att den mannen hade övertagit alla hennes 
bekymmer och all hennes olycka och nu bar dem i hennes ställe. 




Det var Sigruns mor, den gamla prostinnan från Stenbroträsk. Hon gjorde i början 
av majmånad 1916 ett besök hos släktingarna i Bohuslän, och när hon nu var i 
närheten, så tyckte hon, att hon borde hälsa på svärsonen uppe i Algeröd och se 
hur han hade det. 
När hon kom resande till den lilla fattiga prästgården, fann hon, att 
kyrkoherden hade tagit till sig sin mor för att sköta hushållet åt honom. Och 
modern var en enkel och rättfram människa, en fattig lotsänka, som hade strävat 
och försakat, för att sonen skulle kunna bli präst. Prostinnan såg, att hon var 
stolt och Iycklig över att få bo hos honom och förestå hans hus, och det kunde 
hon så väl förstå. Det kände hon ingen harm över. 
Men eftersom inkomsterna i det fattiga pastoratet var så ohjälpligt små, hade 
den gamla frun hittat på, hon också, att försöka med inackorderingar. Hon hade 
tagit emot två unga flickor, som hade svagt bröst och som skulle hjälpa upp 
hälsan i den friska bergluften i Algeröd. 
Och dessa två hade till en början varit en smula ängsliga för den mörka och 
dystra värden i huset, som gick och bar sorg efter sin hustru, men när gamla 
prostinnan kom till Algeröd, var all deras ängslan övervunnen. Det blev en stor 
överraskning för henne. I stället för att komma till ett hus, som var fullt av 
bedrövelse och saknad, kom hon till ett, som var fullt av skratt och skämt och 
lustighet. 
Och det blev en lång eftermiddag för henne. Hon trodde, att hon skulle mista 
tålamodet, innan den tog slut. Hon hade den bortgångna dottern för sina ögon, 
vart hon gick, och hon kunde inte nog förundra sig över mågen, att han stod ut 
med de två uppsluppna flickungarna, som gjorde sig till för honom på ett så 
tydligt sätt, att det på det högsta skulle ha förargat och upprört honom, om han 
hade varit som förr. 
Men han var inte som förr, det märktes på allting. Han hade blivit en helt annan 
man. 
Han hade fått något högt och gällt i tal och i skratt och en så besynnerlig lust 
att skryta inför svärmodern med sin egen förträfflighet. 
Förr fanns alltid mycken värdighet och mycket allvar i hans uppträdande. Man 
kunde inte vara två minuter i sällskap med honom utan att märka, att han var 
präst, men nu var den goda hållningen borta. Förr tycktes han vänta, att folk av 
sig själva borde förstå, att han var en framstående och begåvad man. Nu ansåg 
han sig tvungen att tala om det själv. 
Han berättade om hur märkvärdig han hade varit i skolan, hur fort det hade gått 
för honom att ta sin examen, hur mycket underbart han hade utfört och verkat i 
sina församlingar, berättade och berättade och kunde aldrig komma till punkt. 
Och de två flickorna slog ihop händerna och visade tydligt hur de beundrade 
honom. 
Det var, som tyckte han om, att svärmodern såg, att de låg för hans fötter och 
att han kunde behandla dem hur han behagade. Han var som en, som har gått igenom 
ett svårt misslyckande och som på allt sätt måste söka efter upprättelse. 
Han var inte på något vis artig eller förekommande emot de båda unga, och det 
Ijöd förakt ur varje ord, som han riktade till dem. Men han ville inte gå ifrån 
dem. Han talade om att han hade arbete, som låg och väntade på honom, men han 
skilde sig inte från sällskapet. Prostinnan hade till en början varit bedrövad, 
därför att hon hade trott sig se, att svärsonen redan hade glömt Sigrun. Men 
under aftonens lopp greps hon av en helt annan farhåga. Hon började tro, att han 
sörjde hustrun så, att han höll på att gå under. 
När det äntligen var så långt lidet, att hon kunde säga godnatt och gå och lägga 
sig, för hon skulle stanna över natten, så kunde hon inte låta bli att säga ett 
par ord till kyrkoherden om att hon förstod, att han snart torde komma att gifta 
om sig, men hon förmanade honom, att han skulle se sig väl före och inte nöja 
sig med den första bästa. 
Då bad han henne, men ingen av de andra, att hon skulle följa med honom in i 
hans rum. 
Och nu visade han henne hur han där inne hade samlat alla Sigruns 
tillhörigheter, både sådant, som hon hade haft med sig hemifrån, och sådant, som 
hade tillkommit efter giftermålet. 
Hennes porträtt fanns i alla storlekar runtom i rummet, och hennes böcker stod 
främst på bokhyllan. 
Det var en bok, som prostinnsn väl kände igen, en liten andaktsbok, som dottern 
hade fått, när hon gick och läste. Den låg på bordet bredvid sängen. 
-Den här läser jag i varje kväll, sade kyrkoherden, i den och i ingen annan. 
Han öppnade mittskåpet i en stor klaffbyrå. Där hade han ställt in ett par små 
askar av elfenben, som Sigrun hade fått, när hon var en liten tös. Och då han 
hade tagit fram dem, lade han dem smekande upp mot sitt ansikte. 
-De här tyckte hon om, sade han. Och det är ingen annan hand än min, som får 
röra dem. De där andra får aldrig se något av allt detta. 
Han visade prostinnan den lilla tavlan över Stenbroträsk prostgård, som Sigrun 
hade hämtat så stor tröst av att betrakta. Den låg insvept i flera varv av 
silkespapper och var inrullad i en duk och låg gömd innerst i en låda, som 
skulle den vara en dyrbar skatt. 
-Svärmor tror väl inte, att några andra ögon än mina får se den här? sade han. 
Han visade henne en liten duk, som hustrun hade broderat åt honom. 
-Den får ligga på det där bordet, sade han, därför att Sigrun själv har lagt den 
där. Men jag har en annan duk, som jag lägger över den, när det är solsken. 
Svärmor ser väl, att den inte är urblekt? 
Sigrun hade sytt en gungstolsdyna åt honom, och på den satt nederst en frans, 
som hade lossnat på ett par ställen. Han hade försökt att laga det själv och 
hade sytt med grov tråd och stora styng. Han visade prostinnan, att det var 
fult, men han hade ju inte kunnat betro någon annan med arbetet. 
Nu erbjöd sig svärmodern, att hon skulle ta gungstolsdynan med sig upp på rummet 
och laga det lilla felet ordentligt. Och detta fick hon ju lov till, men han 
vred och vände på dynan flera gånger, innan han lämnade den ifrån sig. 
Det, som var honom dyrbarast av allt, Sigruns två släta ringar och en annan ring 
och ett par små guldsmycken, hade han lagt i en liten gul skinnpåse. 
-Den här bär jag om dagen i västfickan, sade han, och om natten ligger den under 
min huvudkudde. Jag skils inte ifrån den varken dag eller natt. 
Och prostinnan blev rörd till stort medlidande. Hon såg, att sorgen slet i honom 
och höll på att riva honom i stycken. Och hon förstod, att han stred emot, när 
han var bland människor, och ville vara som förr, men att han inte kunde och att 
det var därför, som det kom så falska toner ur instrumentet 
Hon satte sig ner i en soffa och vinkade honom till sig. 
-Kom hit och sätt dig bredvid mig, sade hon med moderlig och mild röst, och låt 
mig höra hur det är med dig. 
Då bröt han ut i våldsam gråt. 
-Å, jag vet inte, sade han, jag vet inte vad det ska bli av mig. Jag kan inte 
finna mig till rätta i livet, sedan Sigrun har lämnat mig. 
-Hon försvann ifrån mig, sade han, men jag har ingen känsla av att hon är död. 
För mig är det så, som om hon skulle ha gått ifrån mig, därför att hon var rädd 
för mig. 
Jag har inte kunnat göra henne Iycklig, men det var bara därför, att jag älskade 
henne så över allt mått och all gräns. Jag ville ha henne ensamt för mig. Och 
jag gjorde det för trångt omkring henne och stängde in henne. Och nu plågar det 
mig, att jag lät henne lida. Om jag hade vetat, att hon skulle gå ifrån mig så 
snart, då skulle jag väl ha lagt band på mig själv. För vad hade det gjort mig, 
om jag själv hade förgåtts, bara hon hade fått vara Iycklig under denna korta 
jordevandringen? 
Jag hör, att de säger, att hon dog av smittkoppor. Men jag törs inte tro, att 
det gick till på det sättet. Och jag törs inte fråga hur det var, när hon gick 
hädan. Jag är rädd, att jag ska få höra, att hon dog, därför att jag hade gjort 
henne så olycklig, att hon inte kunde stanna kvar hos mig. 
Och prostinnan satt tyst och lät honom klaga. Intet av det han sade förvånade 
henne, ty hon visste, hon, som var gammal, att aldrig har någon människa stått 
vid en älskad varelses grav utan att sönderslitas av ånger och samvetskval. 




BREV FRÅN HÅNGER.
Ett par dagar senare kom Lotta Hedman in till kyrkoherden i hans arbetsrum 
mittpå en förmiddag. 
Hon hade ett brev i sin hand, och hennes ögon blickade rätt framför sig, och 
hennes hår låg så slätt, som det var möjligt för det håret, och över hennes 
panna spred sig en klarhet, som om himlen skulle ha rämnat ovan henne och gjutit 
över Lotta Hedman något av sin strålglans. 
Och kyrkoherden såg inte utan förvåning, att hon kom in lugn och sansad för att 
tala med honom, för Lotta Hedman hade varit underlig och förvirrad alltsedan den 
natten, då Sigrun hade gått bort. Hon hade ingen ro och talade ofta högt för sig 
själv. Man trodde, att hon såg syner, och den, som uppfattade något av hennes 
tal, hörde nog, att det inte rörde sig om annat än den stora världsförödelsen 
och ryttaren på röda hästen och om årsveckor och vilddjur och hela jordens 
jämmerliga förstöring. 
Hon undvek att vara med människor mer, än som var alldeles nödvändigt, och för 
ingen var hon så skygg som för honom, husbonden. Han hade sett många gånger hur 
hon gjorde långa omvägar för att slippa att möta honom. 
Hennes hår hade stått i himlens sky, hennes ögon hade farit runt i huvudet på 
henne, hennes kläder hade varit ovårdade, och med sysslorna hade det gått som 
det kunnat. 
När de båda unga flickorna hade kommit i hennes väg, hade hon tillropat dem 
stränga ord ur skriften, som hade Ijudit nästan som hotelser. 
Modern hade velat förmå kyrkoherden att sända Lotta tillbaka till hennes eget 
land, men han förstod, att det var sorg över Sigrun, som plågade henne, och hade 
hållit sin hand över henne och låtit henne stanna i sin tjänst. 
Denna dag tänkte han för sig själv, när han såg hennes förändring: "Nu ser jag, 
att hennes sorg är slut. Nu finns det ingen mer än jag, som kommer ihåg Sigrun i 
detta hem." 
Men Lotta bad, att han skulle höra henne med tålamod, för hon hade mycket att 
säga honom. 
Och till hans stora förvåning, för hon var till allra yttersta grad högtidlig 
och allvarsam, började hon sin framställning med att berätta honom en saga. 
-Det fanns en gång en gård, sade hon, där det bodde ett hederligt bondfolk, men 
tätt bredvid låg ett berg, där det fanns jättar. Och bondhustrun hade en gång 
varit inne i deras stenstuga för att hjälpa jättehustrun, när hon skulle få 
barn. När hon då badade barnet, hade det stänkt en droppe av badvattnet i ögat 
på henne, och av den droppen hade hon blivit seende på det ögat, så att hon 
sedermera kunde följa med allt, som de underjordiska företog sig på hennes gård. 
Hon kom på dem många gånger, både när de stal och när de satte ut fällor för 
människor och boskap, men hon förrådde aldrig, att hon såg något. 
Men så hände det sig, att bondhustrun for till höstmarknan, och när hon gick 
mellan stånden, så mötte hon jätten därhemmaifrån. Och hon kom inte ihåg sig, 
utan hon hälsade på honom. "God dag, grannfar!" sa hon och skakade hand med 
honom. "Det var ett präktigt stycke vadmal, som ni har köpt."-"Ja", sa jätten, 
"och billigt är det med. Det var två bönder, som hade kommit i slagsmål om det 
här stycket, och medan de slogs, så gick jag min väg med tygpacken." 
Sedan stog de en stund och pratade med varandra i god ro, men då sa jätten 
plötsligt: "Men hur kommer det sig, grannmor, att ni kan se mig?"-"Jo", svarade 
hon, "jag fick en vattendroppe i ögat, sist när jag var inne hos er, och sen 
dess kan jag se er, vilket ni vill eller inte."-"A nej då! I vilket av 
ögona?"-?'I det vänstra", sa bondhustrun, och med detsamma höjde jätten handen 
och strök bort det vänstra ögat ur hennes ansikte. Han tog ut hela ögat. Det 
fanns inte ett spår av det. Och hon kunde aldrig mer i sitt liv se något 
märkvärdigt. 
Och så var det kyrkoherden gjorde med mig, första gången vi råkades, sade Lotta 
med hög och skärande röst. Kyrkoherden slog ut mitt seende öga ur ansiktet på 
mig. Och alltsedan har mitt liv varit förvirring. Jag ser, men jag ser dunkelt, 
jag hör, men jag hör otydligt, och jag har ingen framgång och finner ingen, som 
vill Iyssna till mig. Jag är hemlös och arm, och jag blir aldrig något annat än 
en fattig arbeterska. 
Kyrkoherden satt lugn och stilla och hörde på, och när Lotta höll upp ett 
ögonblick för att hämta andan, sade han utan att visa spår av vrede: 
-Fortsätt, Lotta! Lotta har säkert inte kommit hit till mig i dag bara för att 
tala om detta gamla 
-Nej, sade Lotta, men jag ville påminna kyrkoherden om detta, därför att jag har 
begått en stor synd mot kyrkoherden i min tur. Det kan vara bra ibland att veta 
att en har gammal skuld att begära avdrag för. Det blir ändå stort behov för mig 
av barmhärtighet och förlåtelse. 
Mannen framför henne skakade på huvudet. 
-Jag förstår inte vart Lotta vill komma 
Men Lotta svarade utan minsta förvirring: 
-Jag vet själv vad jag har att tala om, och det är ingen lätt bekännelse, som 
jag har framför mig, men innan jag kommer så långt, är det en sak till, som jag 
måste säga till kyrkoherden. 
-Jag är inte den, som har sprungit med något skvaller, sade hon, och till Sigrun 
har jag inte sagt ett ord om något sådant, men jag vet, att det finns en gård, 
som heter Hånger. Och jag har hört hela historien om prästen, som blev mördad, 
och om grindstolpen och om den gamla i källarkammarn och om förbannelsen, som 
vilar över Hångerkarlarna. Och jag tänker mig, att den, som vet med sig, att han 
är kommen av en stark och vild släkt, som alltid har varit svår att tas med, och 
som dessutom vet vad det är för en död, som väntar honom, jag tänker mig, att 
den mannen har undrat ibland om han gjorde rätt, när han tog sig en hustru, som 
var vek och oskyldig som ett nyutslaget blad och ingenting förstod av det mörka, 
som fanns inom honom. 
-Lotta Hedman! 
Kyrkoherdens röst ljöd ännu rätt lugn. Han bara tillropade Lotta en varning att 
inte gå för långt. 
-Låt mig hålla på, kyrkoherden! bad Lotta. För jag säger inte detta som någon 
förebråelse, utan bara för att påminna om att det finns skuld på båda sidor, 
fast skulden på vår sida, på Sigruns och min, är så mycke större, att det måste 
läggas mycken barmhärtighet och förlåtelse på er vågskål, för att det ska väga 
jämnt. 
Och nu har jag inte annat att göra än att tala om hur det var, när Sigrun gick 
ifrån oss. Och det är på hennes egen begäran, som jag gör det. Jag har fått brev 
från henne i dag, att jag får göra det, och det har löst mig ur min förnedring 
och Iyft mig opp ur lögnen, så att jag åter kan se människor i ansiktet. 
Eftersom det var Lotta Hedman, som sade dessa ord, så föreföll de inte 
kyrkoherden så underliga, som de hade bort göra. Han trodde, att han skulle få 
höra, att Sigrun inte hade dött i kopporna, utan hade berövat sig själv livet, 
och att Lotta trodde sig ha fått något slags tillåtelse att meddela honom 
underrättelsen. 
Och så började Lotta berätta. 
Men alltmedan hon talade, blev hon mycket modfälld, för hon såg hur mannen, som 
hon talade med, mörknade, såsom en himmel mörknar före ett stort oväder. Moln 
drog upp från alla håll. En fruktansvärd köld och ett fruktansvärt mörker 
utbredde sig. Till sist kunde hon nästan inte få fram orden. 
Trots all svårighet fick hon dock omtalat, att hon hade haft flera 
underrättelser från Sigrun och att denna efter sin ankomst till Hånger hade 
legat sjuk i smittkoppor. Det hade inte alls varit farligt, men ganska 
långvarigt. 
Och under sjukdomen och alltsedan hade hon varit kvar hos det goda folket på 
Hånger. Ute i världen på egen hand hade hon varit en enda dag, och vad hon då 
hade upplevat. det hade skrämt henne så, att ingenting hade kunnat förmå henne 
att åter gå bort från vänner och skyddat liv ut i det främmande. 
Men de vältaliga ord, som Lotta hade velat säga om sin egen förkrosselse och 
skam och om glädjen över att Sigrun hade ändrat sinnelag och ville vända om hem, 
de blev i det närmaste osagda. 
Hon lade endast fram för kyrkoherden det brev, som hon denna dag hade erhållit 
och som var dagtecknat Hånger den 15 maj 1916, och där det stod skrivet dessa få 
rader: 
"Lotta, du ska gå till Edvard och tala om allt för honom. och bed honom, att han 
kommer hit till Hånger och hämtar mig, om han anser mig värd att än en gång bli 
hans hustru!' 
Inne i brevet låg ett litet kuvert, som var adresserat till kyrkoherden. Han 
slet upp det och möttes av det enda ordet: 
"Förlåtelse!" 
När kyrkoherden hade läst ordet, bröt han ut i ett bittert, sönderslitande 
skratt. Det lät, som när den första vindilen bryter sig fram genom skyarna och 
vräker dem åt sidan för att börja stormens vilda dans. 
-Lotta ska telefonera till Sigrun, att jag kommer till Hånger och hämtar henne i 
morgon, sade kyrkoherden. I dag måste jag fara på en skolexamen. 
Lotta gjorde, som hon hade blivit ombedd. Och strax efter tolv reste kyrkoherden 
bort ensam. Han skulle göra en lång färd till ett avlägset skolhus. Men då han 
hade hunnit till en korsväg, vek han inte av på vägen, som ledde till skolhuset. 
Han for öster ut, upp mot Dalslandsgränsen, i riktning mot Hånger. 




HÅNGERJÄTTARNA.
Ack, man behöver visst inte tro, att det var något övernaturligt inflytande, som 
gjorde sig gällande. Men för den, som någon gång har hört invid sitt öra älskade 
dödas låga viskningar eller har märkt under en oro så tung, att hjärtat vill 
brista, hur ett sakta svall av blida tankar har böljat fram genorn själen eller, 
sänkt i trötthetens töcken, har känt de lenaste av händer föra den sjunkande 
pennan fram mot sitt mål, den finner det svårt att förneka, att inte denna dag 
skaror av osynliga omgav den olycklige, som åkte fram över den breda, ödsliga 
bergsvidden. 
Ty så förrådd och sårad, så bedragen och förödmjukad han än kände sig, så gärna 
än hans tankar kretsade kring straff och hämnd, så fördes de dock gång på gång 
till ett annat område, som tycktes locka dem med än större makt. 
Och vad som så fängslade dem, det var Hånger, den aldrig sedda fädernegården, 
som låg med sina röda huslängor högt uppe i gränsskogen med utsikt över ett 
landskap, där man såg tio långa åsar, tio höga bergtoppar, tio glittrande 
insjöar, tio kyrksocknar, men knappast tio gårdar. 
För honom hade ännu aldrig den gamla Hångergården visat sig med grindstolpe och 
apelgård och källarkammare, såsom han visste, att den brukade visa sig för andra 
av hans släkt. Men trollmakt hade den utövat också över honom. Och i tankarna 
fördes han nu tillbaka till barndomsåren, när han hade gått och drömt om att han 
skulle bli den, som upphävde Hångerfolkets förbannelse. Han mindes, att han hade 
räknat ut, att eftersom den hade åsamkats dem genom mordet på en präst, så 
skulle den Iyftas från deras huvuden, om en av Hångerfolket bleve präst och en 
helig Guds man. 
Sedan som yngling och som man hade han visserligen tappat bort dessa tankar, men 
det var dock de, som hade bestämt riktningen för hans liv. 
När han hade börjat studera och allt hade gått honom väl i händer, hade han 
upphört att tro, att det låg något särskilt olycksöde och väntade männen av hans 
släkt. Det hela kom sig av ett svårt, ostyrbart Iynne och en tungsint ängslan 
att inte kunna behålla vad som var deras. För den, som var klok och förstod att 
lägga band på sig, skulle självmordstankarna vika till sidan. "Det ska bli jag, 
som visar dem, att en Rhånge från Hånger kan få dö på samma sätt som andra 
människor", hade han stundom tänkt. "Och på det sättet kanske det i alla fall 
blir jag, som gör slut på den gamla vidskepelsen." 
Han hade också Iyckats att motstå alla ungdomsfrestelser och att föra sitt liv 
behärskat och tadelfritt utom i förhållandet till hustrun. 
Han ryckte till som en plötsligt uppvaknad, där han satt i kärran. För ett par 
ögonblick hade han varit borta från sin olycka, men nu, när han tänkte på 
hustrun, kom den tillbaka i hela sin gräslighet. Just därför, att han var präst 
och ville leva otadligt, kände han den kommande skammen, allt prat och allt 
åtlöje som slag av järnskodda pisksnärtar. "Det hade varit bättre, att hon 
aldrig hade kommit tillbaka", tänkte han i sin harm. "Hon har gjort mig omöjlig 
här hemma. Jag antar, att vi får lov att utvandra." 
Men, egendomligt nog, hans tankar lämnade rätt snart hustrun och började syssla 
med den gamla märkvärdiga gården. 
Det var hans far, som hade berättat honom om Hånger, och han hade haft mycket 
annat än mord och straffdomar att tala om. 
Han hade sagt sonen, att ingen visste varifrån Hångerfolket härstammade. I 
socknen, där gården låg, hade plötsIigen visat sig fem bröder, alla stora, 
starka, vackra, men av okänd släkt, från okänt land, talande okänt språk. Man 
hade trott, att de var avkomlingar av en jätte och en l#er#gen kvinna, och 
sannerligen, deras vildhet och stridslystnad, deras mod och slughet, deras 
besynnerlighekr och oböjliga Iynnen samt framför allt den Iycka, som följde dem 
i att förvärva gods och egendomar, gjorde inte saken så värst otrolig. 
Dessa män, som hade kommit till trakten som fattiga legodrängar, hade inom få år 
gjort sig till herrar först på Hånger, där den äldsta brodern hade slagit sig 
ner, sedan pa fyra andra gårdar. 
Det gjorde honom gott att tänka på förfäderna. De hade aldrig varit som andra 
bönder. De hade klätt sig präktigt, haft en stolt hållning. De skulle ha kunnat 
bli herremän, men det hade de aldrig eftersträvat. Denna eftermiddag behövde han 
något, som styrkte hans självkänsla, och han fann en smula upprättelse i att 
veta sig tillhöra en rikt begåvad och ryktbar ätt. 
När allt kom omkring, var han kanske inte så alldeles olik dem. Lotta Hedman 
hade jämfört honom med en jätte och påmint honom om att han var av 
vildmanssläkt. 
Om han inte hade varit präst, om inte kraftmänniskan inom honom ständigt hade 
hållit sig själv i tukt! 
Han påminde sig den där kvällen, då han hade jagat den flyende häradshövdingen. 
Det var väl det gamla jätteblodet, som hade varit i rörelse. 
Åter hade tankarna förts tillbaka till hemmet och hustrun. En kvalfull smärta 
trängde på nytt genom själen. Han tänkte på hur han hela våren hade gått och 
låtit sig sönderslitas av sorg och samvetskval. Men hur svårt detta lidande än 
hade varit i sig självt, det var dock än bittrare att veta, att Sigrun hade dömt 
honom till det kallblodigt, utan tvingande skäl. Nej, det bittraste och det 
värsta var, att hon hade förnedrat sig till att bedraga, att hon hade gjort sig 
fri på ett så hemskt sätt, att hon hade anförtrott sig åt en eländig 
landstrykare, att hon till sist hade fallit i händerna på en sådan man som Sven 
Elversson, en man, som han själv hade bannlyst ur sin kyrka. Det var att göra 
skammen fullkomlig. 
"Det var just den rätte hon kom till", tänkte han. "Hon en död och han en 
bannlyst, som inte törs visa sig bland människor." 
Men bort från denna rasande smärta fördes han än en gång av tanken på 
fädernegården. 
På de skoglösa vidderna, där han for fram, ven västan, den starka havsvinden, 
vass och bitande. "Det är bra kallt här oppe", tänkte han, "det är säkert bättre 
på andra sidan bergen. På Hånger, som ligger i lä på östra bergsluttningen, är 
det nog varmt och vårlikt en sådan här kväll." 
Nu var tankarna tillbaka hos förfäderna. 
Alla hade de haft något visst drag, som hade skilt dem från omgivningen. 
En av dem hade haft en häst, som han hade älskat över allt annat, och man såg 
honom sällan annat än ridande. Han skötte sitt arbete och sina nöjen till häst, 
och till sist hade han en söndag begett sig ridande in i kyrkan och fordrat att 
få ta emot nattvarden på hästryggen. 
Ett svagt leende for över kyrkoherdens ansikte vid tanken på den bisarra scenen. 
Det hade roat honom fordomdags att tänka sig in i den. Han hade dock aldrig 
trott, att sådant kunde vara sant, utan hållit det för påhitt och dikt. 
Den där hästkarlen hade en gång haft en tvist med sin hustru. "Man ska väl 
ibland använda sitt vett och inte bara lita på sin styrka", hade hustrun sagt. 
Men mannen hade blivit vred, han hade fattat om henne och satt upp henne att 
rida grensle på takbjälken. "Nu har min styrka satt upp dig där", sade mannen. 
"Försök nu om ditt vett kan hjälpa dig ner igen!" 
Det hade kanske inte alltid varit så lätt att vara gift med en av de gamla 
Hångerjättarna. De hade varit våldsamma, svartsjuka och envisa. Övermåttan 
dugliga och kraftfulla, gästfria och storslagna hade de varit, men dessutom 
fallna för en grov skämtsamhet, som nog kunde bli mer prövande än mycket annat. 
Det var en av dem, som hade haft den iden, att han skulle äga allting i par. Det 
gick inte an att ha en klocka stående i ett rum, det skulle nödvändigt vara två. 
Ett fönster fick inte förekomma på en stuga, det måste vara två eller fyra eller 
sex. Två skorstenar, två dörrar, två logar, två lador. Aldrig en dräng eller en 
piga, utan två eller fyra. Det kunde tyckas vara en oskyldig vurm, men han hade 
hållit på att förstöra hela Hånger med ombyggnader och förändringar. 
I lagården skulle han ha lika många tjurar som kor, och av sin hustru hade han 
fordrat, att hon skulle föda honom en gosse, en flicka, en gosse, en flicka och 
så vidare i rätt ordning. Och om hon inte gjorde honom till lags, så var han 
inte att leka med. 
Återigen smålog kyrkoherden. Nej, det var nog inte alltid så roligt att vara 
matmor på Hånger. 
Det var en av dem, som ständigt sjöng. Han kom sjungande till kyrkan, for 
sjungande därifrån, sjöng fram sina svar, när någon tilltalade honom, sjöng, 
både när han lade sig och när han steg upp. 
Men trots sitt sjungande hade han varit en orättrådig och hård man, och med 
honom var det olyckan hände. Han hade försökt narra sin brors änka i en 
arvsfråga, men hans egen hustru hade upptäckt bedrägeriet och bett deras präst, 
att han skulle komma till Hånger, för att få tala om saken för honom. Men 
husbonden på Hånger hade trott, att det var fråga om annat, hade flammat upp i 
svartsjuka, fallit över prästen på hemvägen och slagit ihjäl honom. 
Det var sant, det, som han nyss hade sagt. Det hade inte alltid varit så roligt 
att vara gift med en av de gamla Hångerkarlarna. 
Men ändå hade ingen av deras kvinnor gett sig ut för död för att bli befriad 
från sin olycka. 
Han skrattade till kort och hårt. Det kunde tyckas, som om han skulle vara den 
värste av dem alla. Hans hustru hade väl annars inte behövt gripa till ett så 
förtvivlat medel 
Och vad hade hon att förebrå honom? Endast ett övermått av kärlek. Han hade 
ingenting annat begärt av henne, än att hon skulle tillhöra honom, endast och 
uteslutande honom. 
Men om nu detta hade varit en alltför tung fordran? Om den hade varit svårare 
att uppfylla än något av de gamles vansinniga krav? Kan en människa begära 
detta, att få äga en annan fullt och helt? Inte bara hennes kärlek, utan allt 
annat hos henne. 
Kyrkoherden kom att tänka på att Sigrun ofta hade förefallit honom såsom ett 
väsende av annan art än andra människor, att hon hade synts honom äga en sin 
egen natur, som hon dock aldrig hade kunnat få ge uttryck. 
Och det, som hade varit Sigruns natur, det visste han, det var barmhärtighet. 
Att få göra gott, uppoffra sig för andra, vårda sjuka, det hade varit hennes 
naturs krav, men han hade satt sig däremot. Han hade inte kunnat tåla det. Han 
ville äga henne helt, hade inte kunnat dela. 
Och det, som hade skett, detta, som nyss hade förefallit honom så 
vederstyggligt, var det inte något annat kanske än det, som nödvändigt hade måst 
ske? Det var den sammantryckta stålfjädern, som hade rullat ut sig i samma ögon 
blick, som trycket hade lättat. 
"Sigrun är barmhärtigheten", tänkte han. "Det är hennes uppgift. Det är detta, 
som jag borde ha förstått." 
Detta plötsliga inseende av sitt eget fel gjorde honom gott. Sigrun föreföll 
honom inte mer så djupt sjunken, så ofattbart hård och kärlekslös. 
Han välvde tanken fram och tillbaka. "Ja visst", tänkte han, "det är därför vi 
aldrig var Iyckliga. Jag hindrade henne från att bli det, som låg i hennes 
natur." 
Men så med ens var hela pinan där igen. "Denne Sven Elversson, han passar henne 
bättre än jag. Han ägnar sig också åt barmhärtighetsverk. Det är därför, som hon 
stannar hos honom." 
Han hade inte tänkt med svartsjuka på Sven Elversson förut. "Sigrun känner till 
vad han har gjort", hade han sagt till sig själv. "Hon kan inte älska honom." 
Nu föreföll honom alltsammans mer än misstänkt. Varför hade Sven Elversson inte 
genast underrättat honom om att Sigrun hade kommit till Hånger? Älskade han 
henne, och hade han tänkt sig att få behålla henne? 
Men mitt i vreden kom en av dessa tankar, som tycktes ligga svävande i luften 
över den öde vidden och som vederkvickte den olyckliges själ såsom svalt 
sommarregn. 
"Har du egentligen rätt att vänta tjänst och hjälp av Sven Elversson?" sade 
tanken. 
Och kyrkoherden mindes hur han hade förbrutit sig mot Sven Elversson och 
förstört hans liv och dömt honom till namnlöst elände. 
Men den egna skuldkänslan kom på ett besynnerligt sätt lindrande och svalkande 
mitt i vreden över det, som andra hade förbrutit mot honom. Den var som en 
stillande dryck under en svår feber. 
Den födde i hans sinne ödmjukhet och självbesinning. 
Han kände sig inte mer som den straffande hämnaren med all rättfärdighet på sin 
sida. 
Han var beredd, inte att förlåta, men att noga undersöka och pröva, innan han 
avgav en fällande dom. 




GRINDSTOLPEN.
Den åkande drog in tömmarna och stannade hästen. Hångers gård låg i aftonglansen 
under honom. 
Han tvivlade först ett ögonblick, att han var på rätt ställe. Han hade alltid 
hört Hånger beskrivas som en stor gård med långa huslängor. Här var visserligen 
själva manbyggnaden rätt ansenlig, men allt annat var av små mått. 
Men apelgården fanns där. På sluttningen mellan de små husen växte skyhöga, 
hundraåriga äppleträd, som just nu stod i härlig blomning och täckte gårdsplanen 
med ett fritt svävande tak i vitt och skärt. 
Och den gamla eken var där, ännu inte fullövad, men på god väg att få sina 
rynkiga och knotiga grenar återigen klädda med mjuk bladgrönska. 
Och utsikten var där. Utsikten över ett utomordentligt fint och lätt och vekt 
tecknat landskap, där de tio bergåsarna och de tio sjöarna nu i solnedgångens 
stund prydde sig med alla tänkbara färger, där en höjd låg ljust vit och en 
hotande mörk, där en sjö låg som en blank stålskiva, medan grannen bakom nästa 
höjd täckte sig med guldglans. 
Det var omöjligt att tänka sig, att människor, som under ett helt liv hade haft 
en sådan tavla framför sig, skulle förbli hårda och råa vildar, att de endast 
skulle ha sina tankar riktade på att vinna makt och gods. Här i den omgivande 
skönheten trodde han sig finna förklaringen till det glada, praktälskande, 
storslagna, som tycktes ha utmärkt förfäderna. 
Han satt en rundlig tid och såg på allt detta, men till sist hoppade han dock ur 
åkdonet och körde det in i den omgivande skogen. Här band han hästen vid en 
trädstam, lade för den foder och begav sig sedan rätt sakta och betänksamt ner 
mot gården. 
När han hade hunnit så långt, att han kunde se in mellan byggnaderna, märkte 
han, att en man och en kvinna satt i den Ijumma, Ijusa vårkvällen under den 
gamla eken på ömse sidor om ett trädgårdsbord. Mannen läste högt, och kvinnan 
sysslade med ett handarbete. De hade ännu inte märkt honom. 
Han stannade, gjorde en omväg bakom ett av de små husen och närmade sig dem från 
annat håll. Strax nedanför platsen, där mannen och kvinnan satt, växte en tät 
och hög granhäck. Han gick fram under denna, osedd och med smygande steg. När 
han hade hunnit så långt, att han fullkomligt tydligt hörde den läsandes röst, 
lade han sig sakta ner på marken och böjde varligt undan några grenar i häcken, 
så att han kunde se så mycket, som han önskade. 
Han gjorde sig inte ett ögonblicks samvetskval över att han ville Iyssna. 
"Sigruns och min hela framtid står på spel", tänkte han. "Det är nödvändigt, att 
jag får veta sanningen, det må ske på vad sätt som helst." 
Till en början hade han dock ingenting annat att Iyssna till än en liten dikt av 
Snoilsky. Det var poemet om krigsfången, som, äntligen frigiven ur fångenskapen, 
efter mödosam irrfärd en mörk kväll befinner sig utanför den fattiga stugan, där 
han för många år sedan lämnade sin hustru. Men när han ser in genom fönstret, 
finner han, att hon nu har en annan man vid sin sida. Han förstår, att hon har 
trott honom vara död, och han går bort i natten, försvinner hellre än att åsamka 
henne lidande. Och innan han går, fäster han på dörrlåset en liten skinnpung, 
där - han har stoppat ner alla de slantar han äger som en gåva till det fattiga 
hemmet. 
Sven Elversson läste denna dikt om den försakande kärleken mycket vackert, men 
kyrkoherden hörde orden utan att egentligen fatta innehållet. Hela hans själ var 
upptagen av hustrun. 
Sigrun satt så, att han inte kunde se hennes ansikte. Men det var i alla fall 
henne själv, som han såg. Han kände igen håret, den vackra böjningen pa nacken, 
varje rörelse av handen och armen under arbetet var honom välbekant. 
"Hon lever! " sade han för sig själv och knäppte sina händer. "Det är verkligen 
sant, att hon lever." 
Hans hjärta smälte av rörelse. Det var inte så att återse Sigrun, som han hade 
väntat. Han kände ingen vrede, han ville inte ställa henne till rätta för allt, 
vad hon hade låtit honom lida, han ville inte tala med henne om den skam, som 
hon hade hopat över sig själv, han ville bara med tårar tacka Gud för att hon 
fanns kvar i livet och önskade komma tillbaka till honom. 
Han lade handen över ögonen och tänkte på vad det skulle ha blivit av honom, om 
hon verkligen hade varit död. En hatfull gammal enstöring, som hade släpat sig 
fram genom livet utan hopp, utan annat intresse än att gå och vaka över sina 
minnen, en man, som skulle ha sökt andra kvinnors sällskap bars för att håna 
dem, därför att de inte var som hon, den enda. Han såg inte botten på det djup, 
dit han kunde ha sjunkit. 
På hitvägen hade han önskat i sin förtvivlan, att Sigrun inte hade gett sig till 
känna. En grym och dåraktig önskan! Huru hade han kunnat hysa den? 
Allt detta for igenom hans själ som en stormvind. I dess dån förtogs ljudet av 
den läsandes röst 
I den första hänförelsen var det nära, att han hade rest sig och skyndat fram 
till Sigrun. Men han lade band på sig. Nej, tänkte han. "Det får inte finnas 
kvar tvivel eller dmlsstanke mellan oss. För vår Iyckas skull måste jag förbli 
-Vi ska inte läsa mer i kväll, sade Sigrun, då Sven Elversson hade slutat 
dikten. Jag har något att tala om för er. 
Och hennes röst nådde till Iyssnaren bakom granrishäcken, full av livets klang. 
Ljuv som fordom, låg och rörande med den lilla svaga läspningen. 
Sven Elversson Iyfte huvudet från boken och vände sig emot henne. Kyrkoherden 
såg genast, att han var i högsta grad förändrad. Han bar huvudet högt som en 
annan och hade den bildade mannens lediga, obesvärade hållning. Det tycke av 
lekmannapredikant, den överdrivna ödmjukheten som hade varit hans särmärke, hade 
lämnat honom 
-Ja, egentligen är det synd att en sådan här kväll sitta nerböjd över en bok, 
sade Sven Elversson. Det är bättre att språka. 
Sigrun dröjde litet med att börja samtalet. Hon lade samman arbetet, och först 
när detta var undanstökat, sade hon med fast och bestämd röst: 
-Det är gjort nu, herr Elversson. 
-Vad? frågade han helt bekymmerslöst. Är ert arbete redan färdigt? 
-Nej, men det, som ni har bett mig om varenda dag under den tid, som jag har 
vistats under ert tak, det är nu gjort. 
-Har ni 
Han hade rest sig helt upprörd och fullföljde inte meningen. 
Men Sigruns röst svarade honom fast och klar utan en darrning: 
-Jag har skrivit till Lotta Hedman och bett henne tala om allting för Edvard. I 
denna stund vet han redan, att jag lever. I morgon kommer han hit och hämtar 
mig. 
-Kommer han hit? sade Sven Elversson. Hans röst var inte fast och klar. Den var 
svag och bortdöende. 
-Ja, sade hon, jag har bett honom komma hit till Hånger. Jag ska säga er varför 
sedan. Nu vill jag för det första höra om ni är glad. 
Kyrkoherden tyckte, att mannen bytte gestalt och utseende mittunder hans ögon. 
Han sjönk ihop, och det tålmodiga leendet framträdde med full tydlighet omkring 
munnen. De nyss så muntert blickande ögonen vändes mot jorden. Armarna sjönk 
slappt ner utmed kroppssidorna. Och när han nu besvarade Sigruns fråga, skedde 
det med den gamla, pinsamma ödmjukheten. 
-Visst är jag glad, fru Rhånge, sade han. Men det är alltför vänligt av er att 
tala om detta, som om det vore mitt verk. Jag vet ju eller, rättare sagt, jag 
tror mig ha förstått, att sedan den första upphetsningen hade lagt sig, har inte 
en dag gått, utan att ni har ångrat er och längtat hem. Men ni tänker kanske på 
er ängslan för er mans vrede och för världens hårda dom och att jag har försökt 
inge er mod att trotsa allt sådant. Det är det enda, som jag har att berömma mig 
av. 
Mannen, som lyssnade, uppfångade orden inte bara med öronen, utan med hela sin 
själ. "Vad är sant, och vad är falskt härvidlag? undrade han. "Gud hjälpe mig, 
så att jag får veta sanningen!" 
Sigruns ansikte kunde han inte se, men han tyckte, att hon en liten smula höjde 
på axlarna. 
-Nej, naturligtvis. Något annat har ni inte behövt hjälpa mig med. 
-Det är så gott att minnas, att det förhåller sig så, hördes Sven Elverssons 
milda stämma. Ni insåg nästan genast den stora orätt, som ni hade begått mot er 
man. Det var otänkbart, att ni kunde vilja döma den, som älskade er, till ett 
helt liv av ensamhet och saknad. Jag är så övertygad, sa fullt och fast 
övertygad, att ni skulle ha tagit detta steg redan för månader sedan, om ni inte 
hade blivit sjuk. Ni har inte förrän nu ägt tillräckliga krafter för att möta 
uppseendet och de onda tungorna. Och jag är den siste att klandra er för att ni 
har dröjt. Jag vet vad det vill säga att vara en av sina likar förkastad och 
utstött. 
Det var något i Sigruns hållning, som antydde otålighet. Det fanns en smula 
gäckeri i tonen, när hon svarade: 
-Ja, det var det jag visste, herr Elversson, att ni skulle bli glad. Men 
eftersom detta är sista gången vi talar ensamma vid varandra, så vill jag säga 
er, att det är inte ni allena, som har förmått mig att vända tillbaka hem. Jag 
har också haft mycken hjälp av er hustru, kanske ännu mer hjälp av henne än av 
er. Jag tror, att hon måtte ha älskat över all gräns, fortfor Sigrun med en mild 
klang i rösten. Av henne har jag sökt lära mig hur man ska älska. 
Det drog sig en skugga över Sven Elverssons ansikte. 
-Hon var en god kvinna, sade han enkelt, utan sin vanliga mångordighet. Vi höll 
mycket av henne, medan hon levde här ibland oss. 
-Mor Thala har berättat mig en del om henne, sade Sigrun. Hon lär ha kommit ut 
till er på Grimön dagen efter den, då skolhuset brände. Hon ville säga er, att 
både hon och skollärarn hade gjort sitt bästa för att förmå barnen att trivas 
där. Och hon förmanade er att inte ta denna olycka alltför hårt. Ni hade ändå 
förvärvat er vänner genom det där arbetet. Folk hade börjat inse vad ni var för 
en man. 
Sven Elversson gjorde en tålmodig gest, som antydde, att han önskade slippa höra 
något vidare om detta. Men Sigrun fortsatte. 
-Jag har sett er hustru i Applum, och jag minns, att hon var mycke ful. Kanske 
var det detta, kanske var det något annat, som retade er, för mor Thala säger, 
att ni snäste av henne, såsom ni ännu aldrig hade snäst av någon annan. "Om jag 
komme och frågade er om ni ville bli min hustru", sa ni till henne rätt 
hånfullt, "så finge jag nog se hur högt ni satte mig." Och hon varken rodnade 
eller bleknade, hon blev askgrå i ansiktet och reste sig genast. "Ni säger det 
där till mig på skämt och utan mening", sa hon. "Om ni en gång frågade mig på 
allvar, skulle det vara den Iyckligaste dagen i mitt liv." När hon hade sagt 
detta, så lär ni ha blivit ganska rörd, och ett par år efteråt gifte ni er 
verkligen med henne, därför att det där svaret hade visat er, att hon var en god 
och högsinnad kvinna. 
-Ja, det är sant, att hon var både god och högsinnad, sade Sven Elversson. Jag 
gör henne all rättvisa. Det var underbart, att hon ville gifta sig med en sådan 
som jag. 
-Mor Thala har sagt mig, fortsatte Sigrun, att det var hon, som rådde er att 
flytta hit till Hånger. Hon kände till gården och visste, att den låg öde och 
övergiven, så att ni kunde få köpa den för en spottstyver. Hon skapade fred 
omkring er, hon skötte om era affärer, sålde skog, tror jag, så att ni fick 
tillräckligt att leva av, hon inrättade ert hem, så att det något så när 
motsvarade de vanor och behov, som ni hade fått genom er uppfostran, och hon tog 
emot alla nödställda, som ni upptäckte, och skötte om dem, tills det Iyckades er 
att finna någon anställning för dem på annat håll. Tror ni inte, att den kvinnan 
älskade er? 
-Nej, sade Sven Elversson, jag tror, att hon försökte älska mig. Hon stred emot 
det, som var svårt hos mig, men till sist blev det henne övermäktigt, och då 
följde hon med Gustavsson. 
-Det var inte så, inte alls sa, sade Sigrun hastigt. Hon följde inte med honom 
fördenskull. Men hon visste, att ni tyckte om en annan. Ni hade förrått er på 
ett eller annat sätt. Det finns en poesisamling, som alltid ligger på ert bord. 
Mor Thala säger, att ni ofta läser i den, men aldrig mer än en enda dikt, en 
kärlekssång av islänningen Bjarni Thorarensen. 
Sven Elversson sprang upp. Han tog sig för hjärtat. 
-Vart vill ni komma? sade han, och det låg nästan något hotande i tonen. 
Sigrun Iyfte handen. 
-Jag vill tala med er om er hustru, sade hon. I morgon ska jag vara borta, 
tillade hon blidkande. 
Han satte sig ner, tålig och undergiven, än en gång. Men hans ögon hade förlorat 
sin vänliga glans. De blickade på Sigrun allvarliga och stränga. 
Mannen, som Iyssnade, böjde sig framåt i högsta spänning. Han kände ju igen 
Sigruns röst, men det var mycket i hennes väsen, som föreföll honom främmande. 
Det fanns nu hos henne något av lugn självmedvetenhet, av fullmogen kvinna, som 
hon inte hade ägt förut. "Det är mycket, som hon har gått igenom, sedan jag sist 
såg henne", tänkte han. "Hon har aldrig förr haft sådan makt att behärska den 
hon talar med. Nu kan ingen stå emot henne." 
-Låt oss säga, fortfor Sigrun, att er hustru förra hösten märkte tydligare än 
någonsin förut, att ni inte älskade henne! Kanske läste ni den där dikten 
oftare. Vad vet jag? Och hon gick, men så, att ni inte skulle behöva tro, att 
hon gick av kärlek, för att göra livet lättare för er. Det var därför hon följde 
med skärsliparn. Jag har talat med er mor om detta, och hon är alldeles av min 
mening. Och sliparn sa mig detsamma. "Hon kom till mig, därför att Sven 
Elversson inte tyckte om henne", sa han. 
Sven Elversson höjde händerna avvärjande. 
-Varför ska jag höra detta? sade han. Hur kan ni tro, att jag ska erfara någon 
Iycka av att få veta detta? 
-Jo, sade hon, det är alltid gott att veta, att man har varit högt älskad av en 
god människa. Det är gott att inte behöva misstänka henne för förställning eller 
ombytlighet. Ni förstår: hon var skapad av samma ämne som den hemvändande 
krigarn, som ni nyss läste om. Det är hon, ser ni, fortsatte Sigrun, som har 
lärt mig hur man kan älska. Hur kärleken kan övergå allt förstånd, hur den kan 
fylla ens själ till den grad, att den låter sin egen kropp förintas. 
Hon steg upp och ställde sig bakom Sven Elverssons stol. Härvid kom hon att 
vända sig så, att hennes man såg hennes ansikte, och han nästan vek tillbaka för 
den överjordiska skönhet, som i denna stund stämplade de härliga dragen. 
Hon talade nu mycket fort, utvecklade sina tankar utan att vänta på svar. 
-Den dikten i ert poesialbum, som ni ständigt brukar läsa, herr Elversson, heter 
"Sången till Sigrun". Och om det var för namnets skull eller av något annat 
skäl: ett är visst, att er hustru trodde sig veta vem ni älskade. 
Sven Elversson ville tala, göra några bedyranden och försäkringar, men Sigrun 
hejdade honom. 
-Jag måste få tala ut, för att ni ska förstå hur en hustru kunde älska i livet 
som i döden. Försök att tänka er henne som en själ, som bara är kärlek, som ända 
ner i de mest omedvetna djup bara är kärlek, och att denna själ beslutar att 
offra sig för den hon älskar! Att den ser medel och vägar, som ingen annan hade 
kunnat tänka sig, att den bemäktigar sig en annan människas vilja, att den styr, 
leder, genomför, viskar tankar, dikterar tal, tvingar allt att gå efter sin 
önskan. 
Sven Elversson skakade på huvudet. Han sade med sin mildaste röst, men 
fullkomligt avvisande: 
-Det där är att tala som Lotta Hedman. 
-Ja, sade Sigrun, jag vet, att jag talar som Lotta Hedman. Och jag nekar ju 
inte, att det är Lotta Hedman, som har lärt mig att tro på de dödas makt. Men 
hur vet ni, att hon inte har rätt? - Vad var det för en ledstjärna, som förde 
den döende just till mig? Och varifrån kom den tanken, som tog makten över mig? 
Ni vet hur rädd och ömtålig jag är. Det är sant, att jag låg och tänkte på att 
rymma, men varför skulle jag göra det på sådant sätt? Det fanns andra utvägar 
för mig. Men från det ögonblick, då er hustru låg död i min säng, såg jag ingen 
annan möjlighet, kunde inte tänka mig någon annan. Varfor kunde inte heller 
Lotta Hedman göra motstånd? Varför kom sliparn, först när jag hade vandrat min 
väg? Varför var han så stilla och medgörlig den där dagen? Varför blev vi inte 
infångade? Varför blev mina pengar stulna? Varför blev ingenting upptäckt? Jag 
hade sannerligen inte lagt några djupa planer. Varför allt detta, herr 
Elversson, om inte därför, att den kvinna, som älskade er, i sin oändliga, 
mäktiga kärlek, hade beslutat att föra till er den kvinna, som ni älskade? 
Hon hade talat ivrigt, besjälat, helt upptagen av det under, som hon trodde sig 
ha trängt in i. Men i hennes röst fanns inte ett stänk av lidelse. Lyssnaren 
bakom häcken lade väl märke till det. Sigrun talade till mannen, som älskade 
henne, i full förvissning om att han förstod, att hon inte älskade honom. 
Sven Elversson kände detsamma. Hans röst Ijöd beslöjad av rörelse, men den slog 
inte över i lidelsens tonfall. 
-Låt så vara! Låt oss tala som Lotta Hedman, eftersom ni önskar det så! Men om 
den dödas själ har sänt er hit, kunde det inte lika så gärna vara till plåga och 
straff? Hon visste ju, att min kärlek skulle växa, likasåväl som hon visste, att 
ni aldrig kunde komma att älska mig. 
-Ja, sade Sigrun med samma besynnerliga tonfall av hög inspiration, nästan som 
skulle hon ha talat med en invånare från en annan värld, naturligtvis visste hon 
detta. Och hon visste också, att om det inte hade funnits något hos er, som 
skyddade er för all kärlek utom hennes, så skulle ni inte ha tillåtit, att jag 
hade stannat här på Hånger. Men hon trodde kanske, att någon Ijuvhet kunde 
vinnas för ert liv genom att ni fick lära mig hur ett liv ska levas. Inte sant, 
detta kunde också vara hennes mål? Efteråt, när ni blir gammal, när allt det 
brännande och brinnande är utkolnat, då kommer ni att tänka på denna vinter här 
på Hånger som på en Iyckans tid. 
Han skakade nekande på huvudet. 
-Inte nu, sade hon, men sedan, ända till er sista stund. Ser ni, jag tror, som 
jag sa nyss, att meningen var, att ni skulle få lära mig hur ett liv bör levas. 
Vad var jag för några månader sedan, innan jag kom hit? Jag var inte elak, jag 
ville alla väl, men jag var rädd, jag sökte nog att handla rätt, men det gick 
mest så där på slump. Det fanns ingen plan för mitt liv. Jag visste inte, att 
det var möjligt att under alla omständigheter förbli god, sann, trofast och 
barmhärtig. Detta är det, som jag har fått lära här hos er: avsky för allt, som 
besmittar själen. Det är detta jag vill ta med mig till mitt hem och min man. 
Han ska se, att jag är en annan, och han ska ha större tillit till mig nu än 
förr. Vi ska bli Iyckliga nu, och det blir er, som vi har att tacka för Iyckan. 
Och ni ska tänka på oss och glädja er. 
Han drog till sig en av hennes händer, lutade sitt ansikte över den och grät. 
-I morgon, när Edvard kommer hit till Hånger, sade hon, ska jag tala om allt 
detta för honom, och han ska förstå och tacka er. 
Nu rätade han upp sig helt förfärad. 
-Ska också han... 
-Ja, sade hon, jag ska säga honom, att ni älskar mig, och han ska få veta hur 
den döda älskade er. Jag vill tala om för honom alltsammans. Ni förstår väl, att 
det inte mer far finnas mörker och hemligheter mellan oss. Han ska få veta hur 
jag har lärt mig kärlekens hemlighet. Jag ska säga honom, att den inte frågar 
efter löften och påbud, den känner bara sin egen lag. Den vet bara av en hänsyn, 
som är hänsynen till den man älskar. Den går, när det är bäst för honom, när den 
ser, att han har det för tungt. Och jag vill tala om detta med Edvard här på 
Hånger, på hans fädernegård, i denna natur, som är storslagen och vek på samma 
gång. Edvard kan också vara sådan, vek och storslagen. 
Mannen, som Iyssnade, gjorde en rörelse. Han blygdes över att han spionerade på 
dessa båda. Han ville gå fram och tala öppet och uppriktigt med Sigrun och med 
mannen, som älskade henne och som hon försökte trösta och inge mod nu, när hon 
skulle lämna honom. 
Men när han nu såg sig om efter den väg han borde gå för att komma till dem, 
märkte han, att ur ett stenrös rätt framför honom reste sig en gammal 
grindstolpe. 
Det fanns ingen grind och ingen make till den på andra sidan. Den stod där 
ensam, murken och så fallfärdig, att det behövdes ett otal av stöttor omkring 
den för att hålla den uppe. 
Kyrkoherden hajade till. Han hade inte sett stolpen förut, men han hade heller 
inte haft sin uppmärksamhet riktad åt det hallet. Först var han övertygad om att 
det bara var en synvilla och att ingen stolpe fanns, sedan tänkte han, att den 
kunde ju ha blivit bibehållen som en märkvärdighet. 
Men under det att han hade betraktat grindstolpen, hade det gynnsamma 
ögonblicket för att träda fram gått förbi. 
Samtalet mellan de båda hade fortgått. Han märkte, att Slgrun hade kastat sig in 
på ett nytt ämne. 
- Är det möjligt, sade hon, att ni egentligen inte vet hur alltsammans tillgick? 
Mor Thala har sagt mig, att ni låg i feber och hade yrsel, att ni absolut inte 
kommer ihåg någonting. 
Sven Elversson satt tyst. 
-Jag förstår, att ni inte vill tillåta mig att röra vid detta, sade Sigrun, men 
jag ville så gärna tala med er om det. Kom ihåg, att i morgon är jag borta! 
-Naturligtvis var jag med om det, sade Sven Elversson, men jag var så sjuk, att 
jag ingenting mindes. Efteråt hörde jag de andra tala om det, som hade hänt, och 
jag gjorde dem förebråelser. Då svarade man mig, att jag inte hade något att 
säga. Jag hade också varit med. Och då kom jag ju ihåg, att de hade tvungit mig 
att... 
Detta hade han sagt med oerhörd ansträngning. Orden liksom pinade sig fram över 
läpparna. Slutet av meningen kunde han inte uttala. 
_ Ni inbillade er, att ni kom ihåg, sade Sigrun. Ni förstår väl, att det ingen 
möjlighet finns, att ni har gjort det. Ni hade hellre dött. 
- Jag har gjort det, sade han. Tänk inte annat! 
-Jo, sade Sigrun, det gör jag, och jag vill, att ni ska veta det. Under hela den 
tid, som jag har bott under ert tak, har jag varit övertygad om att det inte är 
sant. Ingen, som känner er, kan tro det. 
Sven Elversson böjde sig fram och fattade hennes hand. Han sade med stor 
enkelhet och med stort allvar: 
-Jag förstår, att ni har varit mycket god emot mig i kväll. Jag kan aldrig tacka 
er nog för denna stund. 
Hon fattade hans mening och avstod från att vidare fullfölja det svåra ämnet. 
-Men ni ska väl åtminstone inte neka mig att säga er tack för dessa månader här 
på Hånger? Jag ska alltid tänka på detta ställe som barmhärtighetens rätta hem. 
Mitt eget hem skulle jag vilja inrätta efter mönstret av ert. 
-Vänta med det där till i morgon! bad han. 
Hon reste sig upp. 
-Gå inte än! Det är sista kvällen. 
-Läs då en bit till ur Snoilsky! 
Han öppnade boken, men lade ihop den igen. 
- Det är för mörkt. 
-Så läs något utantill! Läs för mig "Sången till Sigrun" av Bjarni Thorarensen! 
Det har jag ofta velat be er om, men aldrig vågat. 
Sven Elversson gjorde en avvärjande rörelse. 
- I morgon är jag borta, påminde hon med något oemotståndligt i tonen. 
Han började verkligen läsa upp den isländska skaldens passionerade bön till den 
älskade att inte överge honom, även om hon doge och finge sin boning i himlens 
Ijussalar. "Tro inte, att jag inte ville kyssa död brud!" läste han. "Tro inte, 
att jag inte ville lägga min hand om livet på den svepta och likbleka!" 
Han hade vänt sig bort från Sigrun, medan han läste, satt framåtböjd och fäste 
sina blickar på någon punkt borta 
Men allt det, som han hade förmått hålla bundet under det föregående samtalet, 
allt det, som vårkvällens milda tjusning, den älskade kvinnans närvaro inte hade 
haft makt att frigöra, det löstes nu av den vilda, mäktiga kärleksglöd, som 
genomströmmade dikten. All sammanpressad lidelse strömmade ut i hans röst. 
-Kysser inte sommarsolen med samma värme snöbergets isfält och den rödaste av 
rosor? Är inte den vita liljan det fagraste av blomster? Iäste Sven Elversson, 
och hans röst darrade av bruset från den kärleksstorm, som rasade inom honom. 
Sigrun Iyssnade spänt ett par ögonblick. Därpå vände hon sig plötsligt bort från 
den läsande, så att han inte skulle kunna se hennes ansikte. 
I stället var det vänt åt Iyssnaren bakom häcken, och han såg hur hon, med 
dragen förstorade av lidelse, likaledes gav vika för framströmmande känslor. 
Hennes ögon slöt sig i smärta, hennes händer vred sig om varandra, och hennes 
läppar rörde sig i tyst klagan. Hennes man hörde inte vad hon sade, men av 
läpparnas rörelser tyckte han sig läsa fram orden. 
-O, att aldrig, aldrig få säga det till honom! 
-Kom till mig om hösten, när vinden vältrar kolsvarta böljor! läste Sven 
Elversson med lidelsefullt ropande röst. Kom vid midnatt, när månen höljer sig i 
stormmoln! 
Mannen, som dolde sig bakom häcken, genomisades av kall förfäran. Han såg Sigrun 
Iyfta armarna med en rörelse av oändlig längtan. Han såg hur de viskande 
läpparna gång på gång uttalade sitt jämmerrop. 
-Att aldrig, aldrig, aldrig få säga det till honom! 
-Sjunk med snökall bårm till mitt hjärta, läste Sven Elversson med bristande 
röst, dröj så länge, du gravjungfru, tills du har fått lossa min själ ur 
kroppens bojor! 
Kyrkoherden vände ögonen från hustrun och riktade dem mot grindstolpen. Det 
tycktes honom, att den hade blivit bibehållen till denna stund endast och 
allenast för att vara till hands att påminna honom om att han tillhörde en 
släkt, som inte talde orätt och förstod att hämnas. 
Intet blev sagt mellan de två vid bordet, sedan de sista diktorden var lästa. 
Sigrun reste sig hastigt och gick in i huset. Sven Elversson gick åt motsatta 
hållet, genom granhäcken, förbi grindstolpen, ner till en liten blank damm och 
blev stående och såg ner i vattnet. Han hade gått förbi kyrkoherden på en tre 
stegs avstånd, men hade inte märkt honom. 
Och kyrkoherden kände, att den mannen, som Sigrun älskade, måste dö. 
Det skulle vara lätt gjort. Han behövde bara smyga sig över honom bakifrån och 
kasta honom i vattnet. Han hade en känsla av att den där mannen inte ens skulle 
göra ett försök att försvara sig. Han skulle ta emot döden som en välkommen 
gäst. 
Ett par farliga ögonblick förflöt. Då kom till den upphetsade en tanke, som 
räddade honom. Säkert hade den legat färdig i själens djup långt förut, men 
först nu steg den upp till hans medvetande. 
"Du har en gång Iyst den mannen i bann i din kyrka, därför att han hade 
förgripit sig på en död, och du, som gjort detta, du vill nu förgripa dig på en 
levande." 
Detta var det, som höll honom tillbaka i den svåra stunden. Var inte livet tusen 
gånger mer oantastbart än döden? Hur kunde han, som inte hade velat se en Sven 
Elversson i sin kyrka, ännu vara en sådan vildman, att han kände frestelse att 
utsläcka en människas liv, att skilja en själ från dess kropp, att begå detta, 
vars innebörd man inte förstod, som kunde få följder i oändligheters oändlighet? 

När han åter kastade en blick ner till dammen, där Sven Elversson hade stått, 
var han borta. 
Och vad som också var borta, det var grindstolpen. Han trodde sedan, att han, 
mittunder det att han kämpade med sin frestelse, hade gått fram till den, kastat 
den till jorden med alla dess stöttor, och att den hade störtat omkull och varit 
så ohjälpligt murken och upprutten, att den hade fallit utan ett Ijud och utan 
att lämna annat än sönderfallande stoft efter sig. 
Men han visste inte heller rätt om det så förhöll sig. Han trodde också, att 
grindstolpen hade stått i hans egen själ, att den var den våldsamma, egenmäktiga 
vildmansnaturen med alla sina stöttor av nedärvd sed och inplantad fördom och 
invanda rättigheter, som hade fallit. 
Ty att den verkligen var fallen, det kände han med förundran och glad rörelse. 
Han förstod det av det mäktiga tåg av milda tankar, som nu svallade fram genom 
hans själ. Han kände det av den kraft till försakande kärlek, som nu fyllde 
honom. 
Han förstod det av den glädje han kände över att han var präst. Han tänkte på 
sitt liv, att han var på en gång en odlare av markens frukt och en vårdare av 
själar, en husfader och en församlingsherde, en herre och husbonde och en allas 
hjälpande tjänare, och han tyckte sig först nu rätt älska detta det ädlaste och 
största och mest Iyckobringande av alla ämbeten. 
Han var Iycklig denna Ijusa vårnatt, när han åkte ensam över ödsliga, magra, 
osköna bergsvidder ner mot sitt fattiga 
Och med förvåning tänkte han på detta, som hade frälst honom, ty det var inte 
hans kärlek och inte hans ämbete, utan det var tanken på livets höghet och 
helighet - den tanken, som hade vuxit upp med långsam växt ur Sven Elverssons 
olycksöde och nu stod där fast och klar och fullmogen. 
Nästa morgon såg Sigrun, när hon kom ut på gårdsplanen, att Snoilskys dikter 
hade blivit kvarglömda på trädgårdsbordet, och hon gick för att hämta in boken. 
Men när hon tog upp den, fann hon, att det låg något mellan bladen, och när hon 
såg efter vad det var, möttes hennes blickar av en liten gul skinnpung. 
Den låg instucken just vid dikten, som handlade om krigsfångens hemkomst, och 
den innehöll hennes två släta ringar, en annan ring, som hon också hade fått av 
sin man, och ett par små smycken. 
Hon undrade och tänkte efter, och så småningom förstod hon. Och hon började 
gråta, full av skälvande rörelse. 
På detta sätt fann henne Sven Elversson. 
Hon dröjde att svara på hans oroliga frågor. Äntligen snyftade hon fram: 
-Edvard har varit här i natt, han har hört hela vårt samtal . Han har förstått, 
att jag älskar dig, och han har lämnat mig detta. 
-Älskar mig? utbröt Sven Elversson. Älskar mig? 
-Ja, sade Sigrun, Edvard har sett det, men han vredgas inte på mig. Älskade, han 
kommer inte hit och hämtar mig. Han vill, att jag ska stanna här och bli din. 
Fram på eftermiddagen kom Lotta Hedman till Hånger för att för kyrkoherdens 
räkning fråga Sigrun hur hon önskade att det skulle ordnas med skilsmässan. 
Och hon hade mycket att förtälja och bland annat detta, att föregående natt hade 
hon för sista gången sett Hånger gården resa sig i all sin gammaldags härlighet. 
Hon hade sett den gamla matmodern i sitt fönster och grindstolpen och allt det 
övriga. 
Men plötsligen såg hon den gamla Iyfta sina händer mot himlen och hennes ansikte 
skina upp i glädje. 
Och en röst hördes, som förkunnade: 
- Hångerjättarna är lösta från sin förbannelse. 
Och i samma stund sjönk den gamla vakterskan samman och förintades, och 
grindstolpen föll, och hus efter hus störtade, och Lotta Hedman hade förstått, 
att nu hade den äntliga befrielsen kommit och att gården aldrig mer skulle visa 
sig för henne. 




UNG-JOEL.
Det vet nog envar hur märkvärdigt det kan vara med tankar. Det är, som om de av 
en osynlig hand såddes ut över jorden. Och där kan man gå och tycka, att man har 
funnit något sällsynt och skönt, och är stolt och glad, tills man märker, att 
detsamma har vuxit upp samtidigt i hundratals andra hjärnor. 
Så var det med kyrkoherde Rhånges tanke om livets helighet. Han var ingalunda 
den ende, som hade funnit den. 
Det var juni månad, den årets tid, då man i Bohuslän eller kanske, rättare sagt, 
i kusttrakterna och skärgården i Bohuslän väntade främmande. 
Stor brådska hade rått överallt för att bli i ordning för deras mottagande. Man 
hade målat sina hus och sina båtar, fejat i sina rum, pyntat i sina 
planteringar, eldat upp sina badhus och rensat sina bassänger, men nu började 
också järnvägstågen anlända, fullpackade av gäster från landets alla hörn. Nu 
kom krymplingar och utarbetade, lasstals med barn och lasstals med åldringar, 
de, som ville ha ro, och de, som ville ha förströelse. Nu var det, som om hela 
Sverige skulle vara på väg till de kala skären och det vresiga västerhavet. 
Men alla de gäster, som man hade berett sig att få mottaga, väntade man öster 
ifrån, från landsidan. Väster ifrån, från havet, väntades inga främmande. För 
deras mottagande hade man inte gjort några tillrustningar. Från det hållet hade 
det inte kommit några förebud eller några beställningar. 
Och när det nu i alla fall kom gäster väster ifrån, då kunde inte deras 
mottagande bli detsamma, som skänktes dem, som kom från land. Genom dem uppstod 
jämmer och förvirring och dysterhet, men ingen glädje. 
När en vecka var gången av juni månad år 1916, måste Sven Elversson för de där 
gästernas skull göra en resa ner till Applum. Hans bror, Ung-Joel, som de 
senaste åren hade varit sjöman och gått i fraktfart på Holland, hade kommit hem 
till Knapefjord, sjuk och besynnerlig efter att ha stött på en del av dem ute på 
havet, medan de ännu befann sig på resa, och han hade sagt till sin unga hustru, 
att hon måste laga så, att han fick tala med sin bror 
När Sven Elversson kom till Ung-Joel, fann han honom gående fram och tillbaka i 
den lilla kammaren innanför köket, där det unga paret hade ställt in alla sina 
fina möbler och som ju annars aldrig begagnades. Han var blek och trött, men 
inte precis sjuk. Ögonen var rödkantade och såg ut att kunna falla igen av 
sömnlust, men han gav sig inte ro varken att sitta eller ligga. 
-Hur står det till med dig, Ung-Joel? frågade Sven Elversson. 
Ung-Joel varken svarade på frågan eller låtsade om på annat sätt, att han hade 
märkt brodern. Han fortsatte oförtrutet sin vandring och slog emellanåt ut i 
luften med båda armarna. 
-Se, det är det värsta med måsarna, sade han. 
-Om det bara funnes någon möjlighet att förmå honom att sova, viskade hustrun, 
men han törs inte lägga sig, han törs inte sluta ögonen. Han bara går och går. 
-Se, det är det värsta med måsarna, sade Ung-Joel och slog än en gång ut med 
armarna. 
-Ung-Joel, sade Sven Elversson och försökte tala med honom om något gammalt för 
att rycka honom bort från det, som nu plågade honom, kommer du ihåg när du och 
Najadfolket kom ut till Grimön för att tvinga mig att äta orm? 
Och verkligen stannade inte Ung-Joel mitt i sin vandring. 
- Är du där, Sven? sade han, och tårarna började rinna ur de trötta ögonen. Det 
var väl, att du kom, så att jag fick be dig om förlåtelse, innan jag blir tokig. 

-Inte ska du tala på det sättet, sade Sven Elversson. 
Men nu började Ung-Joel berätta, hurusom han en av dagarna efter det stora 
Nordsjöslaget hade passerat Skagen och att han hade sett de dödas härskaror 
flyta omkring på havsytan. 
De hade inte legat utsträckta i vattnet, utan de hade hållits i upprätt 
ställning av sina korkvästar. Deras huvuden hade varit upplyfta ovan vattnet, så 
att man hade kunnat urskilja anletsdrag och uttryck. 
Och Ung-Joel berättade, att ångaren hade gått fram i timtal genom tusenden och 
åter tusenden av döda. Hela havet hade varit betäckt av dem. 
Han skildrade för brodern många fasans syner, som han hade sett, men det, som 
tycktes mest ha gripit honom, var, att alla de döda hade fått sina ögon 
uthackade av de otaliga skaror av måsar, som kretsade över dem. 
-Vet du hur det gick med andre styrman? sade Joel. När han hade stått och sett 
på eländet en stund, så slöt han sina ögon och sprang över bord och blev borta 
för oss för alltid. Han visste, att han kunde inte stå ut med livet, sedan han 
hade sett detta. Och jag önskar, att jag hade gjort som han. 
-Nej, tänk inte så, Joel! sade Sven Elversson. 
-Jag har fått allt det förskräckliga så fast in i ögonen, sade Joel, att jag ser 
alltsammans för mig, bara jag för en sekund sluter ögonlocken. Jag törs inte 
lägga mig, utan jag måste hålla mig uppe natt och dag, för att ögonen inte ska 
falla igen på mig. 
-Du får lov att försöka tänka på annat, sade Sven Elversson, du har ju hustru 
och barn. 
-Jag ska säga dig vad vi gjorde, sade Ung-Joel. Vi tog fram ett par gevär, som 
fanns ombord, och vi började skjuta på måsarna. På det sättet fick vi någon att 
utgjuta vår vrede över, och jag tror, att det var det, som räddade oss. 
Men annars var det tokigt gjort av oss. För vad hade måsarna för skuld? Och vad 
betyder det, som göres mot de döda, mot det, som göres mot de levande? Det var 
detta, som jag ville säga till dig, Sven. När jag tänker på att människor far så 
fram mot varandra, att tiotusenden av unga karlar ligger utsträckts i havet, då 
vill jag bara gråta och skämmas. 
Och förut, Sven, vet jag, att jag många gånger har förhävt mig över dig och satt 
mig själv högre än dig. Men nu ber jag dig om förlåtelse för detta. Jag, som 
tyckte, att du och dina kamrater hade handlat illa mot en död, jag har aldrig 
gjort något för att hjälpa en levande människa. 
-Jo, visst har du det gjort, Joel, ssde brodern. 
-Nej, sade Joel gråtande och kom med detsamma och lade sig på knä bredvid den 
stoppade länstolen, prydd med masstals av dukar, där Sven Elversson hade tagit 
plats. Jag har aldrig hjälpt någon, inte föräldrarna och inte någon annan. Det 
är därför det ser så illa ut i världen. 
-Ja, men det kan bli bättre, Ung-Joel, sade Sven Elversson och strök brodern 
milt över håret. Du kan hjälpa till att göra det bättre. 
-Nej, nu är alltsammans förstört, sade Ung-Joel. Nu har jag fått den där synen 
in i ögona. Nu måste jag bli tokig. 
Sven Elversson lade sin hand smekande över hans ögon. 
-Försök nu, Joel! sade han. Inte ser du något svårt, när jag håller handen över 
dina ögon? 
-Nej, sade Ung-Joel, det ligger välsignelse över din hand, Sven, för du har 
hjälpt många människor. 
-Slut nu ögona, Joel! sade Sven Elversson. Och tänk på att hädanefter ska vi 
hjälpas åt i arbetet! 
Ung-Joel slöt ögonen, och nästan i samma ögonblick böjde han ner huvudet mot 
broderns knä och sov. 
Det var för visso en märkvärdig dag, som Sven Elversson upplevde i Knapefjord. 
Det måtte ha förefallit honom, som om alla människor hade kommit ungefär på 
samma tankar som Ung-Joel. 
När brodern väl hade blivit bragt i säng och låg och sov sin sunda sömn, gjorde 
Sven Elversson en tur genom fiskläget. Och när han hade vandrat ett stycke 
framåt på den sneda och hala stenmarken, mötte han hustrun till Hjelmfelt, som 
hade varit med bland besättningen på Najaden. 
Så snart hon kände igen Sven Elversson, kom hon fram till honom, skakade hand 
och bad honom gå in till mannen och språka med honom. Strax i världskrigets 
början hade Hjelmfelt varit med om att bärga en mina, och det hade avlupit så, 
att han nu hade bara en arm och två halva ben i behåll. 
-Och jag har sagt till mig själv, sade hustrun, att om jag någonsin råkade er, 
så skulle jag be er förlåta vad vi gjorde emot er. Jag har tänkt på dem, som 
sitter och lagar till sådana här minor. Om en av dem finge höra talas om er, så 
skulle han nog tycka, att han vore en fin karl, han, jämförd med er. -Ja, det 
kan nog hända, sade Sven Elversson. 
-Men jag säger nej! utropade Hjelmfelts hustru med högröstad iver. Tycker han, 
att det är orätt att handla illa med döda, så får han också tänka på att det är 
tusen gånger värre att sätta ihop sådana djävulens redskap, som fördärvar de 
levande och gör en karl oförmögen att röra sig och dömer honom till livslångt 
elände. Sådant där har aldrig ni gjort. Ni ville bara hjälpa oss, ni. 
Sven Elversson följde med henne in till Hjelmfelt, satt en rundlig tid inne hos 
honom och hörde all hans jämmer. Sedan fortsatte han sin vandring. 
Den nästa gamla bekanta, som han råkade, var Julia Lamprecht. Hon också kom fram 
och började språka. 
-Ni erbjöd er en gång att ta mig till hustru, sade hon, och jag svarade er, att 
jag inte ville gifta mig med en sådan som ni. Det har jag tänkt på många gånger, 
sedan det blev krig, och nu vill jag, att ni ska veta, att jag har ångrat vad 
jag sa. För vad angick det mig, vad ni hade gjort mot en. som var död? Men de, 
som är skuld till att alla stenarbetare i Bohuslän har blivit utan arbete och 
håller på att svälta ihjäl med hustrur och barn, de syndar mot de levande, och 
det är värre. 
När Sven Elversson gick vidare uppåt gränden, kom en ung man, som han tyckte sig 
aldrig förr ha sett, fram emot honom. 
-Ni känner nog inte igen mig, sade karlen, för jag var knappt vuxen, när ni 
flyttade från Grimön. Men jag var med om att springa efter er och ropa 
"människoätare" förr i världen. Och det ville jag be om ursäkt för nu, när jag 
kom att råka er, för jag har börjat begripa, att det är värre att synda mot 
levande än mot döda. Jag har tjänstgjort som lots under kriget, och tre gånger 
har fartyg torpederats under mig, och alla tre gångerna har människoliv gått 
till spillo. Och jag har tänkt på er och undrat varför vi alla, som var så onda 
på er, är så tålmodiga nu. Det är, som om det skulle vara rätt nu, att människor 
far fram som vilddjur mot människor. Men så kan det väl inte vara. 
När Sven Elversson hade skilts från lotsen, steg han upp till en bergkulle bakom 
fiskläget och blickade länge utåt havet. 
-Om det kunde ske genom min olycka, sade han, att människor komme att tänka på 
att en levande är oantastbar och inte får berövas sitt liv eller sättas ur stånd 
att bruka det, då hade ändå något gott vuxit opp ur mina plågors bittra sådd. 




DRIVGARNSFISKE.
Några dagar senare, när Ung-Joel hade fått sova ut och var nästan återställd, 
kom Sven Elversson en eftermiddag ner till Knapefjords hamn, och där såg han 
motorjakten Najaden ligga på sin vanliga plats. Olaus från Fårön och Corfitzson 
och de andra, som han kände från fordom, var ombord och de, likasom hela 
Knapefjords fiskeflotta, skulle just bege sig på drivgarnsfiske långt ut i 
Kattegatt. Och det kom en lust över Sven Elversson att följa med dem och 
tillbringa en natt på havet. 
Olaus såg ut, som om han skulle ha haft lust att säga nej, men svarade ja, 
därför att han inte hade något att skylla på. Och så snart som man hade hunnit 
skaffa en omgång oljekläder till Sven Elversson, lade man ut och hade bättre 
väder, än det för det mesta hade varit denna sommar, och kunde hoppas på god 
fångst. Men Sven Elversson märkte snart, att alla ombord var i misshumör. De 
talade ovänligt till varandra och till honom. När han frågade dem hur 
makrillfisket hade utfallit förut på sommaren, svor de och sade, att sämre yrke 
än att vara fiskare det gavs inte. 
De kom ut till fiskplatsen, och de fick den väldiga noten utlagd i havet, utan 
att ett vänligt ord hade hörts, och på samma sätt blev det sedan under 
skaffningen i kabyssen. Under natten satt Sven Elversson uppe på däck, och 
vakterna avlöste varandra, men ingen av dem begagnade sig av tillfället att få 
en pratstund med honom, utan de gick förbittrade och sura och tysta fram och 
tillbaka på däck. 
Sven Elversson kände sig förstämd och nedtryckt av all denna ovänlighet, men han 
hoppades, att humöret ombord skulle bättra sig, när morgonen kom och det blev 
tid att bärga in garnen. Något bättre blev det ju också, när motorn hade kommit 
i gång och man hade fångat in notens båda ändar och började hala in. 
Olaus och Corfitzson stod i vattenporten och halade, de andra skulle ta emot 
noten och lossa fisken ur maskorna. Och alltsom noten nu kom in, så fylld av 
grann makrill, att den blänkte som en regnbåge, lyste det upp i ansiktena. 
-Ni ska få se, att de inte har haft någe hos oss att göra i natt, sade 
Corfitzson. 
-Vill du bara tiga! röt Olaus och svor åt honom. Ska du påminna dem? De passar 
nog på ändå. Känn på den här! 
Han Iyfte noten ett stycke ovan vattnet, och nu såg allihop mittibland den 
blänkande makrillen något stort och mörkt. Det blev dödstyst ombord, och i nästa 
sekund följde liket av en människa med garnen upp på däck. 
En ung karl, som hade kommit ombord efter Hjelmfelt, försökte lösgöra den döde, 
men då hördes kort och kallt från skepparen: 
- Låt vara! Här kommer en till! 
Och strax därpå nytt kommando: 
-Låt dem vara! Här kommer fler! 
I detsamma Iyfte Olaus och Corfitzson ombord en förfärlig massa: två 
sammanslingrade lik. 
Och när notens sista maskor var inbärgade, då låg i skeppsrummet en väldig hög 
av lik, av bruna garnmaskor och av makrill. Fisken, som ännu inte var död, 
ryckte och sprattlade, så att den ohyggliga högen såg ut att ha liv. När liken 
Iyftes ombord, kom Sven Elversson i sådan upprördhet, att han började gråta. Han 
strök undan tårarna med baksidan av handen, men de kom igen. Han stampade med 
foten, men de kom igen. Han måste lämna arbetet vid noten och gå och ställa sig 
längst borta i aktern. Där stod han, ända tills noten var inhalad och motorn 
sattes i gång för hemfärden. Den tysta besättningen, alltjämt liks ovillig, lika 
vresig, lika missbelåten, hade åter börjat genomgå garnen för att plocka bort 
fiskar och musslor och lösgöra det främmande. 
-Allt, som är i noten, ska över bord! befallde Olaus. 
När Sven Elversson hörde befallningen, gick han fram till de andra. Tårarna 
strömmade, men det brydde han sig inte om. Han ställde sig bredvid besättningen 
och tog del i det förfärliga arbetet. 
Man kom till en av de döda. Sven Elversson Iyfte upp honom, medan de andra 
lösgjorde några garnmaskor, som hade slingrat sig om hans uniformsknappar. Det 
var en äldre man med sjömansskägg under hakan. Det var någon, som uttalade en 
förmodan, att han var en engelsman. När han var fri, började Sven Elversson 
släpa upp honom på däck. 
-Allt, som är i noten, ska över bord! sade skepparen och böjde sig fram efter 
den döde. 
Men Sven Elversson höll emot. 
-Vill du inte låta den här få vila i vigd jord, Olaus? sade han. 
Olaus svarade inte direkt på frågan. 
-Det är bäst, att vi får eländet bort från skutan, sade han. 
Sven Elversson bet ihop tänderna i kamp med gråten och sade med tämligen fast 
röst: 
-Om du kastar den här i sjön, får du kasta mig med. 
Han var själv förvånad över att han talade så, men han kunde inte annorlunda. 
Han kände, att han skulle stå för sina ord. 
Och de andra såg också, att han menade vad han sade och aldrig med livet skulle 
släppa den döde ifrån sig. 
Skepparen svor till och vände sig bort, men han sade inte direkt nej, och då 
förstod man, att han gav med sig. 
Sven Elversson ville Iyfta den döde upp ur rummet, men bördan var för tung för 
honom. Då kom den unga karlen, som var ny på båten, och gav honom en 
handräckning. De sträckte ut den döde invid relingen. 
När nästa lik blev klargjort ur noten, var det inte tal om annat, än att det 
skulle läggas till det andra. Två karlar bar upp det till Sven Elversson. 
-Nu är det en tysk vi kommer med, sade de. 
Och till sin stora förvåning märkte Sven Elversson, att männen ombord med ens 
hade fått ett annat ansiktsuttryck, ett annat humör. 
De hade hört upp att svära, de talade stilla och lugnt. De kände inte längre 
något hat till dessa skaror av döda, som kom och tog ifrån dem deras bärgning. 
De var vana att visa de döda aktning och vördnad, det tillfredsställde något 
inom dem, att dessa drunknade krigare skulle få en ordentlig begravning. 
Men också över Sven Elversson sänkte sig en besynnerlig ro. Hans själ kom till 
en vila, sadan som den inte hade njutit sedan hans olyckas första dag. 
Han tyckte, att han hörde röster omkring sig, som tackade honom, därför att han 
hade hyst barmhärtighet med de kroppar, som en gång hade varit odödliga själars 
älskade boningar. 
-Och nu har du avlyftat den börda, som vilade på dig, sade rösterna. På detta 
sätt var det, som det skulle ske. Nu är din skuld tagen ifrån dig. När du vågade 
livet för att rädda en död, då blev allt försonat. 
Hans hjärta klappade raskt och lätt, och han tänkte: "Om människor efter detta 
fördömer mig, betyder det ingenting, för i mitt inre känner jag, att jag har 
fullgjort och övervunnit." 




TALET OM LIVETS HELIGHET.
Sven Elversson, hans mor, Thala, hans bror, Ung-Joel, och dennes hustru stod 
jämte många andra på den lilla begravningsplatsen utanför Applums kyrka. 
Det var den dagen, då de döda krigare, som hade bärgats in till Applum efter det 
stora Nordsjöslaget, skulle sänkas i jorden. En vid grav var uppkastad för inte 
mindre än sjutton kistor. Så stor likfärd hade aldrig förr varit skådad i den 
socknen, och man torde väl våga säga, att en så stor människomassa, som den, som 
nu fyllde kyrkogården, inte heller förr hade varit sedd där. 
Inte på åtta års tid hade Sven Elversson kommit så nära en kyrka som nu i dag. 
Det var inte utan, att han hade tvekat att övervara begravningen, men hans mor, 
som hade rest ner till Applum för att se till Ung-Joel, hade förmått honom att 
följa med. 
-A, res! sade hon. Jag vill lika litet som du gå in i Applums kyrka, men i dag 
är det ju vardag, så att det kan alls inte bli tal om något sådant. Och efter 
allt, som du har strävat, för att de där stackarna skulle få vila i vigd jord, 
ska du väl inte överge dem vid sista vägskälet. 
Det var verkligen sant, det, som hon sade. Under den sista veckan, alltsedan 
fisketuren med Najaden, hade Sven Elversson och hans bror Joel farit omkring 
mellan kobbar och skär i en liten lätt segelbåt och spanat efter ilandflutna 
drunknade. Några hade också kommit in från andra håll, men de två bröderna hade 
fört inte mindre än åtta döda fram till Applums stenbrygga. 
-Dessutom, sade mor Thala, måtte du väl märka, att folk betraktar dig på helt 
annat sätt än förr i världen. 
Detta var nog det skälet, som tog mest. Kriget, dess vederstygglighet, alla de 
många olyckor, som drabbade fiskarbefolkningen, hade kommit människorna att se 
mildare på Sven Elversson och hans förbrytelse. Man lade nu mer än förr märke 
till hans strävan för att hjälpa och upprätta. 
-Det är i alla fall en god människa, sade man. Han försöker hjälpa dem, som har 
det svårt. Det viktigaste av allt är ändå att ta vård om de levande. 
När man nu hörde, att just Sven Elversson ansträngde sig, för att så många som 
möjligt av de arma sjömännen skulle få vila i vigd jord, tyckte man sig förstå 
vad som drev honom därtill, men de flesta ansåg nog detta vara en 
överflödsgärning. 
Men så var det visst inte för honom själv. Han gick varje dag till detta arbete 
med ett slags hänförelse. Han fann därigenom för varje timme ökad frid, ökad 
sinnesro. Han kände en lätthet i sinnet, en glädje, som inte tog sig några 
uttryck, men vars återsken Iyste på hans panna. 
Inte kärlekslycka, inte den ädlaste handling, intet erkännande ord hade kunnat 
skänka honom den inre trygghet, som han hade erfarit, alltsedan han på Najaden 
tog den engelska matrosen i sitt skydd. 
Det var inte möjligt för honom att förstå hur detta kom sig, för det hade ju 
inte varit något stort hjältedåd han hade utövat. Faran, att Olaus kunde kasta 
honom över bord samtidigt med den döde, hade inte varit stor. Men han kände, att 
den stora förändringen hade inträffat med honom, att han efter detta vågade 
känna sig Iycklig. Först nu började han tänka på att framtiden skulle bjuda 
honom dagar och år av sällhet. 
Det fanns nu en styrka hos honom, som han inte hade anat. Han behövde nästan 
aldrig sova. Hans hjärta arbetade så lätt, så obehindrat, att det kändes som en 
Iycka att vara till. 
"Ack, förr i världen var jag en bra stor stackare", tankte han. "Varje andetag 
var mig en ansträngning. Jag har inte vetat vad det var att leva." 
Att människor var vänligare mot honom än förr, ökade naturligtvis på hans Iycka, 
men han trodde på samma gång, att deras hatfullhet inte numera skulle ha kommit 
honom att känna sig olycklig. Han var frigjord, försonad. 
Dagen efter begravningen skulle han resa till Hånger. "Jag kommer hem till 
Sigrun som en ny människa", tänkte han. Just för hennes skull hade hans 
frigörelse så stort värde för honom. Vilken fullkomlig Iycka var det inte, som 
väntade dem! 
Där han stod på kyrkogården och följde med begravningsakten, tänkte han med stor 
rörelse på dessa män, som hade gett sina liv för sitt land, men hans glädje 
lämnade honom inte fördenskull. Han såg, att den förre kyrkoherden i Applum, 
Edvard Rhånge, också hade infunnit sig till denna de dödas fest. Han erfor ett 
ögonblicks fruktan och obehag, men bara ett enda. Hjärtat fortfor att klappa med 
samma förunderliga lätthet. 
"Den där mannen är min vän", tänkte han. "Vem har gett mig en större gåva än 
han?" 
Sedan jordfästningen hade försiggått och den sista psalmversen hade förklingat, 
steg Rhånge fram till graven för att tala. 
När Sven Elversson nu såg honom upphöjd över mängden, kände han för denne man, 
vars väsende fordom hade verkat frånstötande på honom, en obeskrivlig sympati. 
Det präktiga huvudet var ju egentligen sig likt, men dragen var tunnare, mer 
förandligade. "Vilken härlig människa! " tänkte Sven Elversson. "Han bär den 
försakande kärlekens stämpel i sitt ansikte." 
Medan kyrkoherde Rhånge med några inledande ord hälsade sina gamla 
församlingsbor, var det någon, som ryckte Sven Elversson i rockärmen för att få 
hälsa. 
Han vände sig om och blev varse Lotta Hedman, som stod där blek, med brinnande 
ögon och håret så uppstudsigt, att det tycktes vilja Iyfta hatten av huvudet. 
-Nej, jag har inte kommit i sällskap med kyrkoherden, viskade Lotta till svar på 
hans fråga. Han har redan varit här några dagar. Jag har kommit ensam. Jag har 
blivit "kallad". 
I detsamma sade talaren ett par ord, som drog till sig all Sven Elverssons 
uppmärksamhet. 
-Här, vid randen av denna vida grav, sade han, ville jag tala med er, mina gamla 
församlingsbor, om dödens helighet och om livets. 
Och jag vågar väl då säga, att det inte finns någon här ibland oss, som inte 
alltsedan sina unga år är genomträngd av dödens helighet. Om någon syndade mot 
dödens oantastlighet och helighet, skulle han bli plågad av det strängaste 
straff. 
Det fanns en gång här i Applum en man, som hette Sven Elversson. Hans 
förbrytelse var den, att han hade brutit mot dödens helighet. Och vi tyckte, att 
vi inte hade en föraktligare varelse ibland oss. Det finns kanske fler än en av 
er nu här närvarande, som var med i kyrkan den dagen, då hans förbrytelse blev 
bekantgjord från predikstolen, och som minns hur han såg ut, när han smög sig 
bort, förödmjukad och eländig. Fler än en har kanske varit med om att kasta till 
honom ett glåpord. Han var en man, som nästan inbjöd till sådant. När man såg 
hur han smålog lika tålmodigt åt vad man än gjorde honom och märkte hur han gick 
ur vägen och gjorde sig liten, tyckte man just, att det var en plikt att lite 
grand öka på hans förnedring. 
På det där sättet fick vi honom också att flytta bort ifrån Applum. Och jag får 
väl tro, att det inte har varit stor saknad efter honom. För se, till allt annat 
fanns det något inställsamt hos karlen. När det var något svårt, som måste göras 
och som vi andra drog oss för, då var det han, som höll sig framme. Han ville 
locka oss att ge honom heder och anseende tillbaka. Men för oss var det 
omöjligt. Vi tyckte, att han var under Guds dom. 
Och så, som om han skulle vara under Guds dom, har nu den mannen vandrat sitt 
liv fram. Alltid lika ödmjuk och alltid rädd att gå någon i vägen. Och han har 
hållit sig till sådana, som inte har varit så nogräknade som vi, till 
landsvägsfolket, som drar land och rike omkring, och till barn, som inte har 
förstånd på vad som är orätt och rätt. Och vi tyckte inte, att det där var så 
särdeles märkvärdigt, för någon skulle han väl ha att umgås med. Och när vi 
hörde talas om att det ena efter det andra av gatans barn hade kommit i goda hem 
genom hans hjälp eller att landsvägens luffare hade börjat arbeta, så tänkte vi 
inte heller så mycket på det, för vi visste, att den där karlen hade sin 
särskilda mening med allt sådant. Han höll alltid på med detsamma att återvinna 
heder och anseende. Det var ständigt nya försök, och jag tror nästan, att han 
tröttade oss. 
För vad kunde vi göra för honom? Han hade inte brutit mot någon av oss. Han hade 
inte syndat så, att han kunde försona sitt brott med straff. Han hade brutit mot 
det, som var en helig sed, och vi hade inte förmåga att förlåta honom. Vi hade 
till och med trott oss märka, att Gud dömde honom, såsom vi gjorde. 
Och medan han strävade med att hjälpa människor fram i livet, så tänker jag mig, 
att Döden stod bakom hans stol och hångrinade åt honom, för han visste, att han 
hade honom i sin makt. Han var Dödens fånge och kunde inte undslippa. Vem fanns 
det, som kunde ha makt att befria honom? 
Sven Elversson märkte, att mor Thala stod och grät. Han genomlevde själv under 
Rhanges ord alla sina försök att återvinna heder och anseende, men han grät 
inte. Han stod med klara ögon och frimodig hållning och såg in i talarens 
ansikte. 
-Men nu, i dessa yttersta tider, sade kyrkoherden, har det timat, att Döden har 
fått än större makt än någonsin förut. Han härskar över oss och förtrycker oss. 
Han bärgar in sina skördar före tiden. Han tar våld och grymhet i sin tjänst. 
Han släpper lös brottet och oseden. Det finns inte den ogärning, som han inte 
låter ske på jorden, och det syns inte något slut på hans herravälde. 
Och nu, när vi lider under Dödens hårda tyranni, nu börjar vi fråga oss: finns 
det verkligen inte på jorden något, som är mäktigt nog att ta opp kampen med 
Döden? 
Och på jorden, det vet vi, finns det endast en enda, som vill stå Döden emot och 
som är hans ständiga och trogna fiende, och dess namn är Livet. 
Och mittunder detta krig, medan det sker sådant, som att tiotusental av 
människor vräkes i havet, såsom om det ingenting vore, och andra tiotusental 
föres bort i fångenskap, såsom vore det bara något att yvas över, och andra 
tiotusental slaktas framför kanonmynningar, såsom vore det en lovvärd handling, 
och andra tiotusental drives bort från sina hem, såsom vore det bara sed och 
bruk, under detta tror jag dock, att det hos oss växer opp en större kärlek för 
livet, än vi förut har kunnat hysa. 
Ty livet, det har ju varit den tarvliga tjänarinnan, som har gjort alla till 
lags och som ingenting har begärt för egen räkning. Livet, det har varit 
vardagskosten, som man knappast tänkte på att man förtärde. Livet är ingenting 
högtidligt, som målas av på tavlor och går och spökar i skymningen. Livet har 
inte en gång en egen gestalt, varpå man kan känna igen det. 
Nu tänker ni för er själva, att jag talar i fåvitsko, sade talaren och vände 
blickarna ner mot sina åhörare, därför att livet är ju ändå det, som vi alla 
älskar högst av allt. Men, vänner, det är inte nog med kärlek. Livet, vill jag 
säga, är såsom det illa uppfostrade barnet. Det kan vara uppfostrat mer med 
kärlek än med förstånd, och det blir till en plåga och en skam, och man vet till 
sist inte hur man ska uthärda att äga det. 
Eller ock, vänner, är livet som en ung hustru, som du för in i ditt hus och 
skänker all din kärlek, men detta är dock inte nog för henne. Du måste också 
omge henne med helighet och frid och ge henne sin rätt och visa henne godhet, 
annars kommer den unga hustrun att övergiva dig och lämna dig åt ensamhet och 
förtvivlan, därför att de vägar, på vilka du ledde henne, inte var de rätta. 
Men, avbröt sig talaren, om detta skulle jag kunna tala med er, till dess dagen 
blir natt och natten blir dag igen, utan att komma till ett slut, och jag får 
inte fördenskull glömma det, som jag har fått i uppdrag att i dag kungöra 
Nu ska jag utgå därifrån, att under dessa år har livet börjat bli heligt och 
dyrbart, såsom det aldrig förr har varit. Och för varje eländets dag, som går, 
tilltar dess helighet. 
Och fördenskull börjar vi också att med större kärlek vända oss mot dem, som är 
livets sanna tjänare, som vill bevara det högt och gott och ge sitt beskydd åt 
de levande. 
När jag nu här i Applum har hört många människor säga, att de ångrar det förakt, 
som de var med om att pålägga Sven Elversson, då tror jag, att det beror därpå, 
att de har börjat förstå livets höghet och helighet. De förstår, att det är ett 
gott verk att rädda gatans barn och landsvägens luffare. De förstår, att livet 
är större än döden. 
Och nu, du livets trogna tjänare, Sven Elversson, kan jag säga dig, att vi, dina 
forna församlingsbor, vi ser inte mer skamfläcken, som var fäst vid dig. Vi 
ångrar, att vi någonsin såg den. Vi ångrar det lidande, som vi har vållat dig. 
Kyrkoherden slog ut med handen och vände sig mot den stora skaran av åhörare. 
-Är det inte sant, att jag talar i hela denna församlings namn? sade han. 
Det var ingen, som motsade honom. Många hade tårar i ögonen. 
Sven Elversson stod lugn med samma inre glädje brinnande i sinnet som förut. 
"Det är gott, att detta kommer", sade han för sig själv. "Men det var dock inte 
det viktigaste. Det förnämsta var, att jag blev befriad från skuld i min själ, i 
mitt hjärta." 
-Jag är glad, att jag har kunnat säga detta å era vägnar, fortsatte kyrkoherden. 
Jag är glad, att ni har frikänt Sven Elversson i era hjärtan, innan han har 
blivit på annat sätt frikänd. 
Och nu började kyrkoherden berätta, att man hos flera av de ilanddrivna 
matroserna hade funnit plånböcker med ännu läsbara brev och anteckningar. Dessa 
hade man naturligtvis tillvaratagit för att såvitt möjligt överlämna dem till de 
dödas anhöriga. Men hos en engelsman, den förste döde, som hade bärgats på 
motorjakten Najaden, hade man träffat på ett brev, som bara var några få rader 
långt, utan adress och oavslutat, men som dock hade förefallit så märkligt, att 
man hade kallat ner honom, kyrkoherden, från Algeröd, för att han skulle säga 
sin mening om detsamma. Detta brev ville han nu läsa upp för sina åhörare i 
svensk översättning. 
Det Iydde sålunda: 
"Det sägs, att vi i morgon ska få ett slag. Och jag ber dig, kära Mary, att du 
går till Springfields på Handley Park och säger dem ett ord om deras fosterson. 
För han var inte med om det onda, som vi andra begick. Han låg i feber. Vi 
trodde, att han redan var död, och ingen tänkte på honom. När han sedan levde 
upp igen, så inbillade vi honom, att han hade varit med, för att han inte skulle 
vittna emot oss. Detta skriver jag för att få fred, när jag nu-" 
-När vi nu vet, sade kyrkoherden mycket allvarligt och stilla, att Springfield 
är namnet på Sven Elverssons fosterföräldrar samt att han själv aldrig har haft 
något klart minne av det, som skedde, utan bara litat på de andras ord, så måste 
man säga, att han genom detta budskap från en död har fått sin oskuld bevisad. 
Talarens röst skälvde till ett ögonblick, men återtog snart sin fulla styrka. 
Han vände sig nu rätt emot Sven Elversson. 
-Vi har inte velat låta dig veta detta, Sven Elversson, förrän vid detta 
tillfälle, då det samtidigt kunde bekantgöras för allt folket. Men nu står jag 
här, din gamla kyrkoherde, som en gång lade på dig förakt och bann och äcklets 
plåga, och förkunnar din oskuld utanför samma kyrkas port, därur mina ord en 
gång fördrev dig. Och ingenting räknar jag som en större Guds nåd, än att det är 
jag, som får säga dessa ord till dig. Du är nu upprättad och kan bära ditt huvud 
högt, och den vanheder, varunder du så länge har lidit, ska inte mer låda vid 
ditt namn. 
Det gick böljande rörelser genom mängden. Man frågade varandra om innebörden av 
det, som man hört. Man råkade i gråt av glädje över att mannens oskuld hade 
kommit i dagen efter så många lidandets år. 
-Du ska inte mer behöva sticka dig undan och göra dig liten, sade kyrkoherden. 
Du ska inte behöva ta emot onda ord med ett tåligt småleende. Du ska inte behöva 
tro, att du väcker avsmak även hos dem, som älskar dig mest. Du ska vara hälsad 
som en av de bästa ibland oss, och de, som tillhör dig, ska vara på samma sätt 
hälsade. 
"Han tänker på Sigrun", sade Sven Elversson för sig själv. "Han tänker på hennes 
glädje. Det är också rätt. Detta ska göra henne mycket Iycklig." 
När talaren hade uttalat de sista orden, vände han sig från den sida, där Sven 
Elversson stod, och tilltalade mängden på andra, motsatta hållet. 
-Allt, vad den mannen har lidit, har varit oförskyllt lidande, sade han. 
Vid dessa ord började Sven Elverssons hjärta påskynda sina slag. De blev alltmer 
häftiga och våldsamma. "Mitt stackars hjärta tål bättre vid sorg än vid glädje", 
tänkte han. 
-Men då så är, sade kyrkoherden, så vet jag, att ni alla i detta ögonblick 
frågar er: "Varför har Gud handlat så hårt med honom, och varför har han så 
misslett oss?" Och på samma sätt har jag frågat mig själv. Och jag tror, att jag 
har fått svar. 
Om mannen själv vill jag blott säga, att jag vet, att Gud just genom hans olycka 
har gett honom sådan Iycka, att han inte nu skulle ha velat vara den förutan. 
Vid dessa ord tänkte Sven Elversson åter på Sigrun och på all Iycka, som väntade 
honom. Han kände, att hjärtat gjorde ett högt språng i bröstet av glädje, men i 
detsamma gick det också på något sätt sönder. Han kunde inte mer hålla sig 
upprätt, utan sjönk på knä. 
-Och för vår del vill jag tro, att Sven Elversson har blivit oss given till ett 
tecken. Ty Gud talar inte i dessa tider till oss genom ord, utan genom 
människors handlingar, och ur varje människas liv har vi att läsa ut en Guds 
tanke. 
Talaren drog ett djupt andetag och blickade ut över folkmassan. Han såg, att 
alla ängsligt väntade att av honom få höra ord av upplysning och frälsning ur 
den stora nöd, som tyngde dem. 
-När jag tänker på att denna man har kommit till oss nu i denna tid, så menar 
jag, att Gud genom honom vill visa oss hur vi ska komma ut ur det elände, som 
tynger oss, om inte genast, så dock under en tidrymd, som människotanke förmår 
omspänna. 
Sven Elversson sjönk med detsamma ner på gräsmattan. Han hade inte uppgett en 
klagan eller ett rop. Hans mor, som stod bredvid honom, trodde, att han hade 
satt sig ner för att undgå de många stirrande blickarna. Han kunde ju också ha 
skäl att vilja vila efter en sådan sinnesrörelse. 
-Ty det är mig sagt om den mannen, sade kyrkoherden, att han hade gjort sig ett 
redskap och ett vapen av det, som mest hade plågat honom. Han hade ofta märkt, 
när han försökte att föra någon bort från hans onda vägar, att goda ord föga 
hjälpte och inte heller ädelt föredöme och inte heller lust efter bifall och 
inte heller utsikten att få leva ett aktat och ordnat liv. Utan det, som först 
måste till, det var att ingjuta en sådan fasa och avsmak för lasten och 
förfallet, att avskyn trängde in i kropp och sinne och blev omöjlig att uthärda. 

Och nu, när jag har sagt detta, så bjuder jag er alla, som har samlats kring 
denna sjömansgrav, att ni i tankarna följer mig ut på havet, ett stycke utanför 
de yttersta skären, dock inte så särdeles långt, för de, som jag vill att ni ska 
fara till mötes, är nu helt nära oss. 
Jag själv begav mig i går dit ut för att se dem, dessa, som har gjort färden 
från Horns rev ända opp till vår kust, dessa, som hålles oppe av sina korkvästar 
och inte kan sjunka, dessa tusental, som är vräkta i havet såsom avfall, som man 
vill göra sig av med. 
Jag ber er, att ni alla, i tanken åtminstone, följer mig dit ut och försöker att 
se synen. Ni ska se de svarta ögonhålorna, som gapar i de gråbleka ansiktena. Ni 
ska se de nerfallna käkarna, ni ska se händer, som på något besynnerligt sätt 
hålles upplyfta och viftar och vinkar i takt med vågsvallet, ni ska se dem, som 
flyter omkring, liggande med uppsvälld buk, ni ska se dem, som ligger med 
fötterna opp och rullar runt ibland och sticker opp huvudet, såsom vore de 
konstberidare, som slår volter. Ni ska se dem, som har kommit i vattnet 
sönderskjutna och styckade. 
Ni ska se huvuden, som vändes åt höger och at vänster och tycks ha något att 
säga er. Ni ska se de skrikande, rovgiriga fågelskarorna och fiskarna, som gör 
höga glädjesprång i vattnet. Ni ska se allt detta och fästa synen i era ögon så 
fast, att den aldrig må försvinna. 
Men nu säger ni till mig: "Varför önskar du, att vi ska se detta? 
Vi är stilla och rättskaffens folk, som för ett fredligt liv, och vi har ingen 
skuld i att detta krig har uppkommit, och vi förmår inte hindra det, som sker 
mellan de stridande." 
Men jag säger er, att dessa fasans budbärare, dem bör ni se och aldrig glömma. 
Det har väl inte varit utan mening, som de har drivits ända fram till vår kust. 
Alla de sorgens och medlidandets tankar, som synen kan väcka hos er, dem ska ni 
inte skjuta ifrån er och inte heller kroppens avsmak och äckel inför 
förgängelsen. 
Och i varje del av er kropp ska den sätta sig fast och hos er föda en motvilja 
för kriget, som inte kan låta sig övervinnas. 
Ty betänken nu, att vi alla, även om vi inte har skuld eller del i detta krig, 
så har vi dock varje dag läst om det i våra tidningar. Vi har kanske varit 
intresserade av att så stora händelser timade i vår tid. Vi har stått häpna och 
kanske beundrande inför bragderna. Vi har haft våra tycken och sympatier på 
endera sidan, och det har glatt oss, när den sidan har haft framgång. 
Men nu har dessa döda kommit till oss, för att vi ska se hur vämjeligt kriget 
är. 
Och några av er har haft vinst på kriget, och några av er har trott, att stora 
och Iyckliga förändringar ska inträda genom detsamma, och några tror, att folken 
blir stärkta och upplyftade genom krig. Och ingen av er kan hålla era egna eller 
era barns tankar borta från kriget. 
Men nu har dessa döda kommit för att visa oss, vad vi förut inte så hade kunnat 
känna innerst i vår varelse, att kriget är avskyvärt och vämjeligt. 
oetta, som flyter omkring i vårt hav, det är ju ingen spöksyn eller någon 
ihopdiktad saga, utan det är verklighet och sanning. Och det kan komma tillbaka 
om någon tid och åter bli verklighet och sanning. 
Och därför ska ni åtminstone i tankarna följa mig dit ut till Kattegatt och lära 
att känna fasans folk och laga, att synen blir så fast insatt i era ögon, att ni 
aldrig kan glömma den. 
Och ni ska sprida kunskapen därom till andra, så att de aldrig kan övervinna 
kroppens fasa, när de hör ordet krig, ni ska tala därom, så att ordet krig inte 
mer kan höras, utan bli ett ord, så vederstyggligt i människors öron, att man 
inte kan nämna det. 
Och det finns andra, som kanske har sett än värre ting än dessa, och de ska 
också tala och skriva om kriget, så att det ska uppstå en kroppens spökrädsla 
och rysning omkring det, som aldrig kan övervinnas. För vad vet vi? 
Om några år så kan minnet av detta krigets sorg och skövling och smärta vara 
glömda, och när nya människor kommer, så kan de åter med kampglada sinnen gå ut 
till strid. Men på oss kommer det nu än att få vämjelsen för kriget inmängd i 
människosinnet och fastsatt där, så att intet tal om ära och bragd kan mera 
tränga bort den. 
Ty sköna ord har talats emot kriget, och härliga föredömen har givits av fredens 
män, och de klokaste uträkningar har bevisat dess dårskap, men kriget är lika 
levande. 
Dock av själva dess fasa och dess förskräckelse ska vi göra oss en rustning och 
ett vapen och ett motgift, och vi ska lämna dessa i arv till våra efterkommande, 
och detts ska besegra mänsklighetens största fiende. 
Och nu till sist ville jag väl säga er några ord om Livets helighet i de tider, 
då kriget ska vara borta från jorden, fortsatte talaren. 
Men han fick inte tala vidare. Det var någon, som rycke honom i ärmen. 
-Sven Elversson är sjuk. Han håller på att dö. Det var för mycken Iycka. 
Kyrkoherden steg ner från sin plats och banade sig väg fram till Sven Elversson. 
Han låg utsträckt på marken med huvudet i sin mors knä, men han var inte död, 
endast mycket sjuk. Bröstet skälvde under hjärtats våldsamma slag. 
När den sjuke såg kyrkoherden närma sig, hälsade han honom med ett obeskrivligt 
leende, fullt av kärlek, fritt från fruktan, såsom han skulle ha hälsat sin 
allra käraste. Han försökte sträcka ut handen emot honom, och han sade något, 
som var antingen ett tack eller ett förlåt. 
Kyrkoherden knäböjde bredvid honom, gripen också han av den största ömhet och 
ängslig för att han skulle förlora en sådan vän, som Sven Elversson nu hade 
blivit honom. 
Sven Elversson, broder, sade han, lev! Du måste leva för hennes skull. 
Man bar in den dödssjuke i prästgården. En närvarande läkare skyndade till. Han 
undersökte Sven Elversson och förklarade, att han möjligen kunde få leva någon 
tid ännu, en dag, en vecka, ett år, det var det högsta. 
Under tiden stod mängden runtom graven och väntade. Man kände, att Rhånge hade 
velat ytterligare förklara sin mening och att han nu hade velat säga något, som 
skulle ha låtit dem skiljas åt med känslor av Ijus och frid. De tyckte sig inte 
kunna avvara avslutningen. 
Man sände in frågande bud till prästgården och fick det besked, att kyrkoherden 
måste stanna hos Sven Elversson. Han satt och höll sin arm omkring honom, och 
detta var det enda, som gav den sjuke kraft att leva och hindrade livsgnistan 
från att utslockna. 




FEMTE BUDET.
Under det att folket väntade på fortsättningen av talet, hördes en röst, inte 
från graven, utan från utkanten av folkmassan. Det var en kvinnostämma, som Ijöd 
tunn och skrikig, men som i alla fall var förunderligt hörbar och tydlig. 
Man närmade sig den talande och såg då en ung kvinna, som låg på knä, med 
armarna uppsträckta, huvudet tillbakaböjt och ögonen slutna. Hon tycktes inte 
veta till sig själv, utan talade i hänryckning. 
-Jag ser de döda, sade hon. Jag ser dem, som vi nyss har jordat. Jag ser dem 
vandra mot dödens land och in i detsamma. Och nu, då de har gått ett stycke, ser 
jag dem komma fram till en byggnad, som är såsom ett skolhus, och där begär de 
att få komma in. 
"Vi är själar, som har genomgått jorderikets skola", säger de till dörrvaktaren, 
"och vi är komna hit för att visa vad vi har inhämtat för kunskaper." 
Jag ser dörrvaktaren skaka på huvudet. Han säger till dem, att de har för 
hastigt ändat sin skolgång. Men han öppnar ändå porten för dem och låter dem 
slippa in. 
Och jag ser dem inträda i en stor sal. Jag ser deras ängslan. De är rädda och 
bävande såsom alla, som ska tas, i förhör. 
Då träder en man till deras möte. Han är klädd i sida kläder, och håret ligger i 
jämna lockar kring hans huvud. 
"I själar, som haven genomgått jorderikets skola", säger mannen till dem, 
"kunnen I läsa upp för mig mina tio bud, sådana som de i dessa dagar Iyda pa 
jorden?" 
Jag ser, att de dödas själar gläds, när de märker, att ingen svårare fråga göres 
dem. De svarar alla på en gång: 
"Du skall icke dyrka avgudar! 
Du skall icke missbruka din Guds namn! 
Du skall helga vilodagen! 
Du skall hedra fader och moder!" 
Jag hör dem säga detta, men motvilligt, med stor svårighet. Och de förundrar sig 
i sitt sinne över att det är dem så svårt att få fram orden. De vet inte varför 
de talar så stapplande och så svagt. 
"Detta haven I sålunda lärt, om än med misstag och fel", säger läraren. "Låt mig 
nu höra fortsättningen!" 
Och då börjar de dödas själar att framsäga tydligt och utan någon svårighet: 
"Du skall dräpa! 
Du skall bedriva otukt! 
Du skall stjäla! 
Du skall bära falskt vittnesbörd! 
Du skall hava lust till din nästas husl 
Du skall fördärva din nästas egendom, hans hustru, hans tjänare, hans boskap och 
allt hans gods!" 
Och när allt detta är framsagt, så ser jag, att de döda är glada, att de så väl 
har bestått provet. 
Men läraren frågar dem: 
"Vem är det, som har befallt er att så förvränga min lag, som jag har satt som 
ett värn omkring människolivet för att skydda dess helighet?" 
Och de svarar honom: 
"Vi är krigare. Vi är Dödens undersåtar och tjänare." 
Då tillropar dem läraren: 
"Vaknen upp, I döda, och sen vilka I ären och vem som är er herre!" 
Och jag ser dem vakna upp ur jorderikets förvillelser liksom ur en lång dröm. 
Och de ser med förfäran, att de är odödliga själar, som hör himmelen till, och 
de begynner sörja över det, som de har bedrivit på jorden, och ängslas för det 
straff, som skall dem tillmätas. 
Men då tilltalar dem läraren. 
"Jag är den, som är Herre över Döden och över Livet. 
Och jag har sänt Döden till jorden som en Livets tjänare. 
Jag låter de utslitna bladen falla till marken, för att nya och friska skola 
nästa år uppstå. 
Jag låter stjärnorna i världsrymden förbrinna och slockna, på det att nya skola 
uppkomma i de förkolnades rum. 
Jag låter den utlevade människans kropp bäddas i graven, för att på jorden må 
kunna framkomma ny blomstring och nytt liv. 
Men eftersom Döden har gjort sig till en herre i stället för en tjänare, vill 
jag förfölja honom. 
Ty jag älskar icke, att säden skördas före mognaden, ej heller, att ungfågeln 
fälles av jägaren, innan den har fått bygga sitt rede och skaffa sig avkomma. 
Och jag vill sätta en gräns och en skillnad mellan den tid, som nu är, och den, 
som skall komma, om få år vill jag sätta den. Och denna tiden skall bliva kallad 
den mörka. 
Men I, själar, vänden åter till jorden, och lären människorna att hålla mitt 
femte bud, som är budet om kärleken till nästan och nyckeln till alla de övriga! 

Sägen dem, att mitt tusenårsrike hänger i öster som en morgonrodnad! Men hur kan 
det uppstiga på himmelen och upplysa världen, så länge som I tillåten Döden att 
taga i sin tjänst det stora vilddjuret? 
Ty det stora vilddjuret är kriget." 
Lotta Hedman vaknade upp. Hon såg omkring sig en tät ring av Iyssnande 
människor. Flera ansikten Iyste av Ijus rorelse. 
-Var har jag varit? frågade hon. Vad har jag sagt? Har Gud äntligen talat genom 
min mun? 
Tårar av Iycka och tacksamhet störtade ur hennes ögon. 




AVSLUTNING.
När ett år ungefär var förgånget, kom en dag en sorgklädd kvinna åkande fram 
till prästgården i Algeröd. 
Hennes ankomst väckte just ingen förvåning, ty fastän det aldrig hade blivit 
känt bland den stora allmänheten, att hon ännu levde, hade hon dock blivit sedd 
och igenkänd av en och annan, som hade besökt Hånger, och ryktet hade sakta 
spritt sig. 
Hon hade inte heller någonsin blivit skild från sin man genom något rättsligt 
förfarande. Sven Elverssons sjukdom hade krävt, att han skulle få leva i 
stillhet, utan något upprörande, och häri hade de alla fogat sig. 
När hon nu hade kommit, gick hon helt stilla upp på ett av vindsrummen och 
gjorde sig hemmastadd där. 
Hon trängde inte ut den gamla matmodern, men hon var nu sådan, att ingen kunde 
motstå henne, och med kärlekens makt började hon regera över henne och över 
tjänarna och gav hemmet åter dess trevnad och fred. 
Hennes man lät henne gå och komma, som hon behagade, och leva sitt eget liv, 
såsom han levde sitt. 
Men när åter några månader hade gått, kom hon en dag in i hans rum och hade ett 
brev i sin hand. 
Och i rummet såg hon överallt bilder av sig själv, och allt, som hon hade 
broderat och sytt under sitt äktenskap, fanns samlat där. 
Hennes böcker stod i bokhyllan, och hennes bönbok låg pa bordet bredvid sängen. 
Det var, som skulle hon ha kommit in i het kärleksluft. 
-Du vet kanske inte, att Sven Elversson efterlämnade en rätt stor förmögenhet, 
sade Sigrun till mannen. När hans fosterfar i England fick underrättelse om hans 
oskuld, höll han sitt löfte och gjorde honom till sin arvinge. Han dog i början 
av året, och nu har arvet utfallit. Det går alltsammans till Sven Elverssons 
gamla föräldrar. 
-Den mannen gick bort från mycken Iycka, sade kyrkoherden. 
-Nu skriver de till mig, Joel och Thala, för att fråga om inte du och jag vill 
ta emot Hångers gård som en gåva från dem. Det vore deras mening, att vi där 
skulle åter uppta Sven Elverssons kärleksverksamhet. Medel skulle ställas till 
vårt förfogande... 
Hon såg, att mannens ansikte mörknade. 
-Det bleve ett mycket större verksamhetsfält för dig, tillade hon. 
Han steg upp och gick ett varv över golvet. 
-Om du vill flytta till Hånger, sade han, så ska jag inte sätta mig däremot. 
Hon svarade raskt: 
-Nej, jag vill inte mera lämna ditt hus. 
-Men, sade han, du förstår nog, Sigrun, vad jag menar. Jag är Iycklig över att 
se dig inom mina väggar, men det är inte tillräckligt för mig. 
-Du är min första kärlek, Edvard, sade hon hastigt. 
Hon avbröt sig, tog hans hand och ledde honom fram till ett fönster. 
-Se dit ut på gräsplanen! sade hon. Det finns ett hörn där, som var beväxt med 
styvmorsblommor, när vi först flyttade hit. De var väl hemmastadda där och kom 
varje år opp av sig själva. En gång lät jag anlägga en rabatt där och planterade 
andra blommor, och de växte och frodades, även de. Men nu är rabatten med de 
främmande blommorna borta, och se, styvmorsblommorna börjar åter växa opp ur 
jorden på sin gamla plats!